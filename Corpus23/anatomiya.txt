Odam anatomiyasi (anatomiya yunoncha anatomeo - kesaman so’zidan olingan) odam organizmining shaklini, tuzilishini, uning rivojlanish jarayonini o'rganadigan fandir. Bu fan har bir a'zoni jinsiy tafovutlar jihatidan, shuningdek atrof muhitning a'zolar tuzilishi xamda vazifasiga bulgan tasirini o’rganadi.
Qadimiy anatomiya fani azolarni aloxida-aloxida o’rganib kelgan, ularning o’zaro munosabatlarini, organizmning bir butunligini hisobga olmasdan, faqat dalillarni tuplash bilan chegaralangan. Xozirgi davrda esa bu fan azolarning uzaro munosabatlarini, ularning bir 
sistemaga birlashish qonuniyatlarini dialektika qonunlariga asoslangan xolda o’rganadi, organizmning yagona sistema ekanligini, uning tashqi muxit bilan chambarchas bog’likligini, a'zolarning shakli bilan funksiyasining bir-biriga bevosita aloqador ekanligini nazarda tutadi.
Odam organizmi  tuzilishiga   kura  murakkabligi,  mehnatga layoqatliligi   bilan   hayvonlar   organizmi   tuzilishidan   tubdan   farq qiladi. Ana shu  tuzilish, rivojlanish qonuniyatlarini uning evolyusion taraqqiyot   qonunlari - filogeneziga    (phylon - avlod, genesis- 
taraqqiyot) taqqoslangan holda xamda odam holatiga o’tish jarayoni - antropogenezi   (antropos - odam) ni   urganadi.   Bu  bilan qiyosiy yoki solishtirma anatomiya shug’ullanadi.
Organizmning paydo bo’lishini, tug’ilguncha ona qornida o’sib, rivojlanib borishini embriologiya (embriogenez - embryon - murtak, kurtak) o’rgansa, tug’ilgandan boshlab to hayotining oxirigacha bo’lgan davrni "yoshga doir" anatomiya o’rganadi.
Organizm tuzilishining jinsiy xususiyatlari, jinsiy tafovutlari va ularning uziga xos tomonlari xam anatomiya o’rganadigan masalalar jumlasiga kiradi.
Anatomiya shu bilan birga a'zolarning individual xususiyatlarini, ularning ozaro munosabatlarini, joylashish - topografiyasini ham o’rganadi. Odam organizmining embrionlik davridagi va ayniqsa tug’ilgandan keyingi rivojlanishi muhitning ta'siri bilan uziga xos xususiyatlarni kasb egadi. Organizmning shakllanishi va rivojlanishiga, shuningdek, odamlar yashab turgan muhitning iqlimiy-geografik sharoiti, ijtimoiy tuzum kabi omillari ham ta'sir etadi. Bu ta'sirlarni antropologiya fani urganadi.
A'zolarning ichki tuzilishini, ularni tashkil qilgan tuqimalar, hujayralarni o’rganish bilan gistologiya fani shug’ullanadi. A'zolarning kasallik    holatidagi    tuzilishini    o’rganish    bilan   esa patologik anatomiya shug’ullanadi.
Odam anatomiyasini o’zlashtirishni osonlashtirish uchun bu fan shartli ravishda bir necha sistemaga ajratib o’rganiladi (sistematik  anatomiya).
Sistematik anatomiya suyaklar qismi - osteologiya, suyaklarning uzaro birlashishi (bo’g’imlarni o’rganadigan qismi - sindesmologiya), muskullar - miologiya, ichki a'zolar sistemasi - splanxnologiya, qon tomirlar sistemasi - angiologiya, ichki sekret bezlar qismi - endokrinologiya, sezgi a'zolari - esteziologiya va nihoyat, nerv sistemasi - nevrologiya bo’limlaridan iborat. Ular a'zolarning tuzilishini, shaklini, ularning o’zaro munosabatlarini 
o’rganishda qo’llaniladi.
Topografik anatomiya esa a'zolarning tuzilishi, shaklidan tashqari ularning o’zaro munosabatlarini, chegarasini va proeksiyalarini o’rganadi.
Shunday qilib, anatomiya fani odam organizmining tuzilishi va funksiyalarini ularning evolyusion rivojlanish asoslariga bog’lab, atrof-muhit ta'sirida shakllanish qonuniyatlari bilan birgalikda o’rganadi. Ularning yoshga, yashash sharoitiga va vazifalariga qarab rivojlanishini esa dialektik qonuniyatlarga asoslangan holda o’rganadi.
Bulardan tashqari, anatomiya mayib-majruh bo’lib tug’ilgan bolalar organizmining tuzilishini  (teratologiya yunoncha - teraios), bola tug’ilgandan boshlab qarilik davrigacha bulgan vaqtdagi organizmdagi morfologik o’zgarishlarni ham (yoshga qarab) o’rganadi. Organizmning kasallik davridagi anatomiyasini esa patologik anatomiya (patos - xastalik, azob chekish), shu bilan birga muskullarning qisqarishini (dinamikasini) dinamik anatomiya yoki 
sport anatomiyasi o’rganadi.
Antropometrik usulda gavdaning uzunligi, kengligi va og’irligi o’lchanadi, olingan   ma'lumotlar organizmning ayrim bulaklariga taqoslanib, o’sishi yoki o‘zgarishi kuzatib boriladi.
Anatomiya fani boshqa fanlar qatori juda uzoq rivojlanish yo’lini bosib o’tdi. Ammo qadim zamonlarda hukm surgan diniy aqidalarga ko’ra, murdalarni kesib o’rganish gunox hisoblangan. Shuning uchun murdalarni kesib o’rganishga intilganlar xatto o’lim jazosiga ham 
xukm etilgan. Binobarin, odam organizmini yorib o’rganish ilmiy tibbiyot davridan ancha keyinroq boshlangan.
Odam organizmi a'zolarining tuzilishi ularning vazifalariga bog’liq holda shakllanib boradi. Bu bog’likliklarni o’rganish funksional anatomiya fanining vazifasidir.
 Tishlar jag‗larda o‘z qismlari bilan Yonma-Yon joylashib, Yuqori va pastki tish qatorlarini Yuzaga keltiradi. Har bir tish qatori 16 tishdan iborat bo‘lib, tish ravoqlarini hosil qiladi. Har bir tishda 5 ta Yuza tafovut qilinadi: 1) og‗iz dahliziga qaragan Yuzasi – (faciea vestibularis) oldingi tishlar lablarga, orqadagilari lunjlarning shilliq pardasiga tegib turadi; 2) tilga qaragan Yuzasi – facies lingualis; 3) va 4) qo‘shni tishlarga yopishib turuvchi Yuzasi – facies contactus. Tish ravog‗ining markazga qaragan Yuzasi facies mesialis (Yunoncha meso – orasida), qarama-qarshi Yuzasi esa distal Yuza (facies distalis) deyiladi; 5) chaynov Yuzasi – facies occlusalis –qarama-qarshi qatordagi tishlarning bir-biriga tegib turuvchi Yuzasidir. Bunday terminlar tishlarda joylashgan jarohatlarni belgilash uchun keng qo‘llanilgani sababli ularni stomatologlar yaxshi bilishlari zarur. Tishlarning o‘ng yoki chap tomonga mansubligini bilish uchun quyidagi uch belgi yordam beradi: 1) ildiz belgisi (bir oz lateral tomonga bukilgan bo‘ladi); 2) toj qismining burchak belgisi (kesuvchi qirrasi–facies contactus bir xil emas, medial qirrasi bir oz o‘tkirroq bo‘lsa, lateral qirrasi tekisroq bo‘ladi); 3) toj qismining egrilik belgisi (lab Yuzasi bir oz bo‘rtgan bo‘ladi). Har bir tishning Yuqori yoki pastki jag‗ga mansubligi toj qismining shakli, tish ildizlarining soni va shakli bilan aniqlanadi. Shuning uchun har bir tishning toj qismi va ildizlarining tuzilishini bilish lozim. Kurak tishlar – dentes incisivi har bir jag‗da to‘rttadan bo‘lib, ovqatni kesib olishga mo‘ljallangan. Bu tishlar ildizi bitta bo‘lib, pastki kurak tishlarda Yon tomonda yassilangan. Toj qismlari keng va yassi bo‘lib, iskanani eslatadi. Pastki kurak tishlarning tojlari ikki baravar ensizdir. Qoziq tishlar – dentes canini har jag‗da ikkitadan bo‘lib, uzun yakka ildizga ega, ildizning Yon tomonlarida egatchalar bor. Yuqori qoziq tishlarning ildizlari pastki tishlarga nisbatan birmuncha uzun, toj qismlari ham kattaroqdir. Toj qismlari uchburchaksimon bo‘lib, burchak hosil qiluvchi ikkita qirquvchi qirralari bor, ularning medial qirrasi kaltaroq, distali esa bir oz uzunroqdir. Qoziq tishlar ovqatni uzib olish uchun xizmat qiladi. Bu tishlar yirtqich hayvonlarda yaxshi rivojlangan. Kichik oziq tishlar – dentes premolares har jag‗da to‘rttadan bo‘lib, qoziq tishlardan keyin joylashgan. Bu tishlarning toj qismlarida ikkitadan bo‘rtma – tuberculum dentale bor, shuning uchun ularni qo‘sh bo‘rtmali tishlar – dentes 345 bicuspidati deyiladi. Yuqori va pastki kichik oziq tishlarning ildizlari bir xil bo‘lmaydi. Birinchilarining ildizlari aksariyat (yarmidan ko‘proq holatda) ayrisimon ikkiga ajralgan, pastki kichik oziq tishlarning ildizlari esa yakka bo‘ladi. Shuning uchun bu tishlarni olishda doira bo‘yicha (rotatsiya) harakat qilinadi. Katta oziq tishlar – dentes molares har jag‗da oltitadan bo‘lib, orqa tomon sari kichiklashib boradi; birinchisi eng katta, uchinchisi – eng kichikdir. Uchinchi katta oziq tishlar juda kech chiqadi va shuning uchun aql tish – dens serotinus deb ataladi. Bu tish tamoman chiqmasdan qolishi ham mumkinligi Yuqorida eslatilgan edi. Katta oziq tishlarning toj qismlari kubsimon, chaynov Yuzasi esa kvadrat shakliga yaqin, uchta va undan ortiq bo‘rtiqlari bor. Yuqori jag‗dagi katta oziq tishlarning uchta ildizi bo‘lib, ularning ikkitasi lunjga, bittasi esa til tomonga qaragan. Pastki katta oziq tishlarning ildizlari ikkita bo‘lib, biri oldinga, ikkinchisi orqaga qaragan va uchlari orqa tomonga bir oz egilgan. Ildizlar tarkibida bitta (distal) yoki ikkita (ko‘pincha medial) ildiz kanallari bo‘ladi. Aql tishlarning uchchala ildizi qo‘shilib ketib, bir butun konussimon shaklni qabul qilishi mumkin.
