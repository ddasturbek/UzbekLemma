Kimyoviy elementning davriy sistemadagi o‘rni uning atom tuzilishi va xossalariga bog‘liq. Radioaktivlikni o‘rganish (M.Skladovskaya-Kyuri, P.Kyuri, E.Rezerford) kimyoviy element atomi murakkab sistema ekanligini ko‘rsatdi. Atom musbat zaryadga ega bo‘lgan yadrodan va uning atrofida harakatlanuvchi elektronlardan iborat (elektron (ē) 9,1•10-31 kg massaga va 1,6•10-19 C (kulon) man fiy elektr zaryadiga ega). Atomdagi elektronlar to‘plami elektron qobiq deb ataladi. Atom elektroney tral zarra, demak, atom elektron qobig‘idagi elektronlar soni yadro zaryadiga yoki davriy sistemadagi element tartib raqamiga (Z) tengdir. Proton-ney tron nazariyasiga ko‘ra, atom yadrosi proton va neytronlardan iborat (proton (p) 1 a.m.b. massaga va +1 zaryadga ega bo‘lgan zarra; neytron (n) proton massasiga yaqin massaga ega elektroneytral zarra). Yadro zaryadi uning tarkibiga kiruvchi protonlar soni bilan belgilanadi, demak, atom yadrosidagi protonlar soni elementning davriy sistemadagi tartib raqamiga teng. Atomlarning absolyut massasi (A) atom tarkibiga kiruvchi barcha zarralar massalari yig‘indisiga teng: A = protonlar massasi + neytronlar massasi + elektronlar massasi. Elektronlar massasi shu qadar kichik bo‘lganligidan atomlarning massasini ular tarkibiga kiruvchi proton va neytronlar massasidangina iborat deb olish mumkin. Elementning nisbiy atom massasini quyidagicha aniqlash mumkin: Ar = Z (proton soni, tartib raqami) + N (neytron soni) 
Ko‘rib turganimizdek, atomning tarkibiga neytronlar hamda musbat va manfiy zaryadli zarralar — elektronlar va protonlar kiradi va u qarama-qarshi xossali zarralar to‘plamidan iborat. Proton, ney tron, elek tron elementar zarralar hisoblanib, hozirgi kungacha turli xossalarga ega (massa, zar yad va b.) ko‘plab zar rachalar ma’lum. Biz ularni ko‘ra olmasak-da, ularning, haqiqatda, mavjudligi olimlar tajribalarida aniqlangan ko‘rsatkichlar bilan tasdiqlanadi. Elementar zarralar ham atom va molekulalar singari materiya turlaridir. Atom tuzilishini o‘rganish shuni ko‘rsatdiki, dav - riy sistemada elementlar atomlarning elektron pog‘onalari tuzilishiga mos ravishda ma’lum tartibda joylashadi. Qo‘zg‘almagan holatda atomning elektron tuzilishi undagi elektronlar soni bilan belgilanadi. Bunda elektronlar energiyasi minimal bo‘lgan orbitallarni egallaydi. Elektronlar soni yadro zar yadiga teng bo‘ladi. Shunday qilib, aynan yadro zar yadi atomning elektron tuzilishini va shu bilan birgalikda element xossalarini belgilovchi tavsif bo‘lib hisoblanadi. Bundan davriy qonunning quyidagi ta’rifi kelib chiqadi:
Davr va guruhlarda elementlar xossalarining o‘zgarishi Atom tuzilishining elektron nazariyasi elementlar xossalarining atom tuzilishi va davriy sistemadagi o‘rniga bog‘liq ravishda o‘zgarishini izohlab berdi. Bu nazariyaga ko‘ra, kimyoviy reaksiyalar asosida elektron munosabatlar — atomlar elektron pog‘onalarining qayta qurilishi jarayonlari yotadi. Bunda, asosan tashqi elektron qavatidagi elektronlar (valent elektronlar) ishtirok etadi. Masalan, uglerod atomi tashqi elektron qavatining tuzilishi s2p2 ko‘rinishida bo‘ladi. Qo‘zg‘algan holatda esa s1 p3 ko‘rinishga o‘tadi. Maksimal to‘lgan qavatlar eng barqaror bo‘ladi. Bunday elektron qavatlar tugallangan elektron pog‘ona deb ataladi, bunda tashqi elektron pog‘ona s2p6 (8 ta elektron) elektron konfiguratsiyasiga ega bo‘ladi (He dan tashqari barcha inert gazlar). Shuning uchun inert gazlar juda qiyinchilik bilan reaksiyaga kirishadi. Metallar atomlarining tashqi elektron pog‘onalarida, odatda, 4 tagacha elektron bo‘lib, yadro bilan kuchsiz bog‘langan. Ular kimyoviy reaksiyaga kirishganda valent elektronlarini yo‘qotadi. Ishqoriy metallar boshqa metallarga nisbatan eng kuchli metallik xossalariga ega deb qabul qilinadi. Chunki ular boshqa metallarga nisbatan tashqi, valent elektronlarini oson yo‘qotadi. Elementlarning metallik xossalarini solishtirish uchun, odatda, maxsus kattalik — ionlanish energiyasidan foydalaniladi. 
Metallmaslar atomlari tashqi elektron qavatida yadro bilan mustahkam bog‘langan to‘r tta va undan or tiq (sakkiztagacha) elektron mavjud. Metallmas atomi reaksiyaga kirishayotganda, odatda, elektron biriktirib oladi. Metallmaslik xossalarini (elektron biriktirib olish imkoniyatini) solishtirish uchun maxsus kattalik — E elektronga moyillik qo‘llanadi.
Kuchli elektroman fiy element atomi (ftor, kislorod, azot) bilan bog‘langan vodorod atomi boshqa kuchli elektromanfiy element atomi bilan yana bir bog‘ hosil qilish qobiliyatiga ega. Masalan, suv molekulasida vodorod kuchli elektromanfiy kislorod bilan qutbli kovalent bog‘ orqali bog‘langan. Umumiy elektron juft kislorod tomonga siljigan va vodorod musbat zaryadlangan, kislorod esa manfiy zaryadlangan. Suvning bir molekulasidagi musbat zaryadli vodorod boshqa suv molekulasidagi man fiy zaryadlangan kislorodga tortiladi. Ikki kislorod atomlari orasidagi to‘g‘ri chiziq bo‘ylab vodorod orqali bog‘ hosil bo‘ladi.
Suv, suyuq ammiak, suyuq vodorod ftorid, ko‘plab organik birikmalar vodorod bog‘iga ega. Metallarga eng quyi ionlanish energiyasi xos va ularda harakatchan elektronlar miqdori ko‘p. Metall kristallari strukturasida elektronlar atomlardan oson uzilib, elektron gazi va musbat zaryadli metall ionlari hosil bo‘ladi, elektronlar butun kristall bo‘yicha umumiy hisoblanadi.
Metallarning elektr tokini o‘tkazish xususiyati borligini siz yaxshi bilasiz. Boshqa moddalar ham elektr tokini o‘tkazadimi? Buni qanday bilish mumkin? Quyidagi tajribani o‘tkazish bilan turli moddalarning elektr tokini o‘tkazish xususiyati haqida bilib olamiz. 1- rasmda tasvirlanganidek asbob yig‘ib olamiz va asbob elektrodlarini quruq osh tuziga qo‘yamiz. Lampochka yonmaydi. Asbobning elektrodlarini distillangan suvga tushiramiz, bunda ham lampochka yonmadi. Demak, quruq osh tuzi va distillangan suv elektr tokini o‘tkazmaydi. Osh tuzini suvda eritib, eritmaga asbobning elektrodlarini tushiramiz. Bunda lampochka yonadi. Demak, osh tuzining suvdagi eritmasi elektr tokini o‘tkazadi. Istalgan moddani shu yo‘l bilan elek tr tokini o‘tkazish yoki o‘tkazmaslik xususiyatini tekshirib ko‘rish mumkin. Moddalar elektr tokini o‘tkazish yoki o‘tkazmasligiga qarab ikki guruh — elektrolitlar va noelektrolitlarga bo‘linadi. Eritmalari yoki suyuqlanmalari elektr tokini o‘tkazadigan moddalar elektrolitlar deyiladi. 
Elektrolitlarning eritmalarida sodir bo‘ladigan kimyoviy reaksiyalar elektrolit moddaning dissotsiatsiyalanishidan hosil bo‘lgan ionlar ishtirokida amalga oshadi. Ionlar orasida boradigan kimyoviy reaksiyalarning tenglamalarini tuzishda kuchli elektrolit moddani dissotsiatsiyalangan holda, kuchsiz elektrolitlar, suvda erimaydigan cho‘kma moddalar, gaz holatga o‘tib reaksiya muhitidan chiqib ketadigan moddalarning molekulyar formulalarini yozamiz. Elektrolitlarning va eritmalari orasida sodir bo‘ladigan reaksiyalarni quyidagi guruhlarga bo‘lib o‘rganamiz.
Olmosda uglerod atomlari orasidagi bog‘ bir xil va har bir atom to‘r tta boshqa atomlar bilan tetraedr uchlariga yo‘nalgan qutbsiz kovalent bog‘ hosil qiladi. Olmos issiqlikni yaxshi o‘tkazadi, lekin elektr tokini deyarli o‘tkazmaydi. Olmosning yirik, tiniq kristallari brilliantlar holida qay ta ishlanib, qimmatbaho zargarlik buyumlari tayyorlashda ishlatiladi. Texnik olmos sun’iy usulda olinadi. Undan texnikada pardozlovchi vositalar, oyna kesish, metallarga va boshqa qattiq materiallarga ishlov berish uskunalari tayyorlanadi.
Grafit — metall yaltiroqligiga ega bo‘lgan, yumshoq, qora rangli kristall modda. Grafitda uglerod atomlari qatlamlar holida joylashadi. Bir qatlam tekisligida joylashgan uglerod atomlari orasidagi bog‘dan, qatlamlararo uglerod bog‘- lari kuch sizroqligi uchun qat tiq yuzaga ishqalanganda grafit yemiriladi. Undan quruq surkov vositasi sifatida, elektrodlar, qalamlar ishlab chiqarishda foydalaniladi. Yog‘och ko‘miri (pista ko‘mir), koks, hayvon ko‘miri, qurum grafitning juda mayda kristallari to‘plamidan iborat bo‘ladi.
Havo tarkibidagi karbonat angidridning uglerodi fotosintez jarayonida o‘simliklar tomonidan o‘zlashtiriladi. O‘simliklar tarkibidagi uglerod hayvon organizmlariga o‘tadi. Toshko‘mir, neft, yonuvchi tabiiy gazlar o‘simliklar va hayvonlar qoldiqlari - dan hosil bo‘lgan. O‘simlik va hayvonlar nafas olishi, hayotiy faoliyati natijasida, toshko‘mir, neft, tabiiy gazlarning yonishidan, vulqonlar otilishidan, mineral manbalarning nu
