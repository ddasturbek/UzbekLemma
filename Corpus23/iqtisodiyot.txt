Internetda qimor va tavakkalchilikka asoslangan o‘yinlar uchun javobgarlik belgilanmoqda. Bu haqda Rasul Kusherbaev xabar bermoqda.
 Qimor va tavakkalchilikka asoslangan boshqa o‘yinlarni qonunga xilof ravishda tashkil etish, o‘tkazish yoki ularda ishtirok etish uchun telekommunikatsiya tarmoqlari yoxud Internet jahon axborot tarmog‘i orqali xizmatlar ko‘rsatish, tegishli dasturiy ta’minotdan nusxa ko‘paytirish, uni ko‘paytirish, tarqatish  BHMning ellik baravaridan yetmish besh baravarigacha miqdorda jarima yoki uch yuz soatdan uch yuz oltmish soatgacha majburiy jamoat ishlari yoxud uch yilgacha axloq tuzatish ishlari bilan jazolanadi;
 
qimor va tavakkalchilikka asoslangan boshqa o‘yinlarni targ‘ib qiluvchi mahsulotni qonunga hilof ravishda reklama qilish, namoyish etish, tarqatish maqsadida tayyorlash yoki O‘zbekiston Respublikasi hududiga olib kirish, xuddi shuningdek qimor va tavakkalchilikka asoslangan boshqa o‘yinlarni targ‘ib qiluvchi mahsulotni qonunga hilof ravishda reklama qilish, namoyish etish, tarqatish, shu jumladan ommaviy axborot vositalarida, telekommunikatsiya tarmoqlarida yoki Internet jahon axborot tarmog‘ida reklama qilish, namoyish etish, tarqatish, shunday harakatlar uchun ma’muriy jazo qo‘llanilganidan keyin sodir etilgan bo‘lsa, BHMning to‘rt yuz baravaridan olti yuz baravarigacha miqdorda jarima yoki uch yuz oltmish soatgacha majburiy jamoat ishlari yoxud uch yilgacha axloq tuzatish ishlari bilan jazolanadi.  
 
Shuningdek, Ma’muriy javobgarlik to‘g‘risidagi kodeksga kiritilayotgan qo‘shimchalarga ko‘ra:
  qimor va tavakkalchilikka asoslangan boshqa o‘yinlarni targ‘ib qiluvchi mahsulotni qonunga hilof ravishda reklama qilish, namoyish etish, tarqatish maqsadida tayyorlash yoki O‘zbekiston Respublikasi hududiga olib kirish, xuddi shuningdek qimor va tavakkalchilikka asoslangan boshqa o‘yinlarni targ‘ib qiluvchi mahsulotni qonunga hilof ravishda reklama qilish, namoyish etish, tarqatish, shu jumladan ommaviy axborot vositalarida, telekommunikatsiya tarmoqlarida yoki Internet jahon axborot tarmog‘ida reklama qilish, namoyish etish, tarqatish  qimor va tavakkalchilikka asoslangan boshqa o‘yinlarni targ‘ib qiluvchi mahsulotni, shu jumladan uni tayyorlash, tarqatish, reklama qilish va namoyish etish vositalarini musodara qilib, fuqarolarga BHMning yuz baravari, mansabdor shaxslarga esa – ikki yuz baravari miqdorda jarima solishga sabab bo‘ladi.  
 
Ma’lumot uchun: ushbu o‘yinlar, ayniqsa, “onlayn” qimor bilan bog‘liq jinoyatlar 2019 yilda 55 ta, 2020 yilda 86 ta, 2021 yilda 103 ta, 2022 yilning 6 oyida 90 tani tashkil etgan. Mutaxassislarning bildirishicha, bunday o‘yinlar insonda qaramlikni vujudga keltirib, katta miqdordagi pul mablag‘lari sarflashiga va ayrim fuqarolarning o‘z joniga qasd qilish, firibgarlik, byudjet mablag‘larni talon-toroj qilish kabi harkatlar sodir etilishiga sabab bo‘lmoqda.
 "Onlayn qimor"da yutqazganligi sababli 2021 yilda 6 nafar va 2022 yilning 6 oyida 6 nafar fuqaro o‘z joniga qasd qilib, vafot etgan. Ularning barchasi 25 yoshgacha bo‘lgan yoshlardir.
"Raqamli iqtisodiyotga o‘tar ekanmiz, demak har bir jarayon bo‘yicha raqamlarda ifodalangan ko‘rsatkichlarni ochiq e’lon qilishimiz zarur.
So‘nggi paytlarda soliq organlari soliq ma’murchiligini raqamlashtirish bo‘yicha katta yo‘lni bosib o‘tdi va bu borada hali ko‘p ishlarni qilishimiz lozim. Shu bilan birga, bugungi kunda soliq organlari jarayonlarni avtomatlashtirish hisobiga olingan ma’lumotlarni ochiq e’lon qilishga tayyor.
Shu munosabat bilan, Davlat soliq qo‘mitasi soliq organlari faoliyatiga doir ko‘rsatkichlar bo‘yicha axborotlarni muntazam e’lon qilib borish amaliyotini yo‘lga qo‘ymoqda.
Eng asosiysi, ushbu ma’lumotlar har oyda davriy ravishda e’lon qilib boriladi hamda ular jamoatchilikka soliq ma’murchiligining strukturasi va dinamikasini ko‘rish, ularning ijobiy va salbiy tendensiyalarini kuzatib borish imkonini beradi.
Shunday ekan, soliq ma’murchiligiga oid ko‘rsatkichlar nafaqat soliq organlari, balki butun jamoatchilik uchun qiziqarli
va foydali ma’lumotlar hisoblanadi.
Joriy yilning 1 dekabridan e’tiboran har kuni e’lon qilinadigan axborotlarni kuzatib borishingizni va birinchilardan bo‘lib soliq ma’murchiligiga doir yangiliklardan xabardor bo‘lishingizni tavsiya qilamiz", - deb yozib qoldirdi Kudbiev. 
2022 yilning 1 iyul holatiga ko‘ra, O‘zbekistonning davlat qarzi 26 mlrd dollarni tashkil etmoqda. Shundan 23,36 mlrd dollar mamlakatning tashqi qarzi, 2,77 mlrd dollar ichki qarzi hisoblanadi. Bu haqda Moliya vazirligi hisobotida qayd etildi. 
Ma’lum qilinishicha, davlat qarzining YaIMga nisbati 2021 yil boshida 39,0 foizdan (2021 yil yakunida – 38,0 foiz) 2022 yilning 1 iyul holatiga 35,1 foizgacha pasaydi. Xalqaro valyuta jamg‘armasining mamlakatlar iqtisodiyotiga bag‘ishlangan hisobotiga ko‘ra, O‘zbekiston Respublikasining davlat qarzi bugungi kunda “mo‘tadil” darajada hisoblanadi.
Qayd etilishicha, 2022 yil I yarim yilligi yakuni bo‘yicha jami davlat tashqi qarzining 25,8 foizi yoki 6,0 mlrd. AQSh dollari davlat byudjetini qo‘llab quvvatlashga, 11,8 foizi yoki 2,7 mlrd. AQSh dollari elektr-energetika sohasiga, 12,8 foizi yoki 3,0 mlrd. AQSh dollari energetika sohasiga, 10,6 foizi yoki 2,5 mlrd. AQSh dollari transport va transport infratuzilmasiga, 10,4 foizi yoki 2,4 mlrd. AQSh dollari qishloq va suv xo‘jaligiga, 9,5 foizi yoki 2,2 mlrd. AQSh dollari uy-joy kommunal xo‘jaligi sohalariga yo‘naltirilgan mablag‘lar hissasiga to‘g‘ri keladi.
“O‘zbekneftgaz”AJ Boshqaruv raisi Mehriddin Abdullaev boshchiligidagi “Ishchi guruh” a’zolari tomonidan Muborak gazni qayta ishlash zavodida aholining suyultirilgan gazga bo‘lgan talabini qondirish va kuz-qish mavsumini betalofat o‘tkazish maqsadida amalga oshirilayotgan ishlar holati o‘rganildi.
Tashrif davomida, 2022 yilda zavodning mavjud ishlab chiqarish quvvatlaridan samarali foydalanish, qurilmalarni uzluksiz ishlatilishini ta’minlash bo‘yicha amalga oshirilayotgan ishlar muhokama qilindi. Loyihalashtirilayotgan elementar oltingugurt ajratib olish qurilmasini qurilish maydoni, qurilmalarda ta’mirlash jarayonlari va gazni propan-butan ajratib olish qurilmalarini ishlash holati esa joyida nazorat qilindi.
Birinchi navbatda aholining maishiy ehtiyoji va ijtimoiy soha ob’ektlari uchun “Hududgazta’minot” AJning hududiy filiallariga suyultirilgan gaz mahsuloti kelishilgan jadvallar asosida yetkazib berish bo‘yicha mas’ullarga topshiriqlar berildi. Ta’kidlash kerakki, amalda 505,8 ming tonna suyultirilgan gaz yetkazib berish rejalashtirilgan bo‘lib, amalda 506,3 ming tonna rejaga nisbatan 100,1% (o‘sish surati 104,6%) yetkazib berildi.
Boshqaruv raisi 2022-2023 yil kuz-qish mavsumida suyultirilgan gaz ishlab chiqarish va iste’molchilarga yetkazib berish yo‘nalishida bir qator chora-tadbirlar belgilab olinganini bildirib, 24/7 rejimda tashkil qilingan navbatchilik ishlarini nazorat qilish bo‘yicha vazifalarni belgilab berdi.
Muborak gazni qayta ishlash zavodida mavjud tabiiy gaz tarkibidan propan-butan aralashmalari ajratib olish bilan suyultirilgan gaz ishlab chiqarish qurilmalari faoliyatini uzluksiz nazoratda ushlash va ishlab chiqarish hajmiga salbiy ta’sir ko‘rsatishi mumkin bo‘lgan omillarni o‘z vaqtida bartaraf etish lozimligini ta’kidladi.
Muborak gaz qazib chiqarish zavodida energiya tejamkor texnologiyalar asosida yangi mini gradirnilarni qurish loyihisi, sanoat oqova suv tizimlarini 2-bosqichga ajratib rekonstruksiya qilish ishlari yuzasidan topshiriqlar berildi. 4-sonli tabiiy gazni oltingugurt birikmalardan tozalash sexining 16,17,18-texnologik bloklarida №1-bosqich asutp tizimini modernizatsiya qilish, 14-sonli tabiiy gazni oltingugurt birikmalardan tozalash sexining 19,20,21-texnologik bloklarida №2-bosqich asutp tizimini modernizatsiya qilish, 4-sonli sexning chiqarish jarayoni uchun muxim bo‘lgan plunjirli nasos o‘rniga yangi zavmonaviy nasoslarga almashtirish masalalari tahliliy muhokama qilindi.
Suyultirilgan gaz ishlab chiqarish ko‘rsatkichlarining bajarilishini ta’minlash maqsadida, Muborak gazni qayta ishlash zavodidagi 2022 yilning o‘tgan davrida siquv kompressor stansiyasining 2 dona NK-16-18STD rusumli gazoturbinali dvigatellari “KMPO” AJda (Rossiya) kapital ta’mirlash ishlari amalga oshirildi.
Qurilmalardagi mavjud turbodetander agregatlarini barqaror ishlatish uchun “Maxsusenergogaz” AJ va Ukrainaning “Turbogaz” kompaniyasi mutaxassislarini jalb qilgan holda texnik xizmat ko‘rsatish va ta’mirlash ishlari amalga oshirildi.

