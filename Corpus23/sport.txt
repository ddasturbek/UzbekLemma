Bugun, 25 noyabr kuni Isroilning Quddus shahrida shaxmat bo‘yicha FIDE jamoalari o‘rtasidagi Jahon chempionati bahslari yakunlanadi. O‘zbekiston jamoasi yirik musobaqa g‘olibligi uchun bahsga kirishadi. Bu haqda Sportni rivojlantirish vazirligi matbuot xizmati xabar qildi. 
Ma’lum qilinishicha, O‘zbekistonlik shaxmatchilarga hal qiluvchi bellashuvda Xitoy vakillari raqiblik qiladi. Xitoyliklar yarim finalda Ispaniyadan ustun kelishgandi. O‘zbek shaxmatchilari esa yarim finalda Hindiston jamoasini dog‘da qoldirdi.
O‘zbekiston va Xitoy o‘rtasidagi final partiyasi bugun, Toshkent vaqti bilan soat 18:00da start oladi.
AQSh va Uels terma jamoalari futbolchilari Qatarda bo‘lib o‘tayotgan jahon chempionatining guruh bosqichining birinchi o‘yinida durang o‘ynadi. Uchrashuv 1:1 hisobida yakunlandi.
AQSh terma jamoasi uchun birinchi golni Liberiya prezidenti Jorj Veaning o‘g‘li Timoti Vea (36-daqiqada) kiritdi. Uels terma jamoasi uchrashuvning 82-daqiqasida Garet Beyl penaltini golga aylantirib hisobni tenglashtirgan.
22 yoshli Timoti Vea AQSh fuqarosi. Uning otasi Jorj - "Monako", "Pari Sen-Jermen", "Milan", "Chelsi" va "Manchester Siti" klublarida o‘ynagan sobiq professional futbolchi hisoblanadi.
Jorj Vea Italiya va Fransiya chempioni, “Oltin to‘p” sohibi (1995 yil, Afrika qit’asining bu sovrinni qo‘lga kiritgan yagona vakili). U futbolchilik faoliyatidan so‘ng siyosiy faoliyat bilan shug‘ullana boshlagan. 2015-2018 yillarda Liberiya senatori, 2018 yilda esa prezident etib saylangan.
Ma’lumot uchun: AQSh terma jamoasi jahon chempionatida 11-marta ishtirok etmoqda. 2018 yil Rossiyada bo‘lib o‘tgan jahon chempionati uchun amerikaliklar saralashdan o‘ta olishmagan. Amerika jamoasining chempionatdagi eng yaxshi yutug‘i 1930 yilda bo‘lgan. O‘shanda jamoa uchinchi o‘rinni egallagan.
Bugun, 20 noyabr kuni Qatar poytaxti Dohada har to‘rt yillikning eng yirik futbol bayrami – 2022 yilgi jahon chempionati ochilish marosimi bo‘lib o‘tdi.
JCh-2022ni Dohadan turib yoritib borayotganlarning ma’lum qilishicha, "Al-Bayt" stadionida o‘tgan marosim yuqori tashkilotchilik va tayyorlangan turli sahna ko‘rinishlari bilan o‘tgan.
Marosimda janubiy koreyalik qo‘shiqchi va BTS guruhi a’zosi Chonguk va qatarlik qo‘shiqchi Fahad Al-Kubaysi "Dreamers" kompozitsiyasi bilan chiqish qilishgan.
Qatar amiri Tamim bin Hamad At-Tani ochilish nutqi bilan chiqish qilib, barchani mundial bilan tabriklagan.
"Qatardan, arab mamlakatidan barchani jahon chempionatidan qutlayman. Biz bu turnirni jahon chempionatlari tarixidagi eng muvaffaqiyatlisi bo‘lishi uchun birgalikda mehnat qildik. Buyuk futbol festivalidamiz. Turli irq, millat, e’tiqod va qarashlardan qat’i nazar futbol barchamizni birlashtiradi. Bu yerda butun insoniyat manfaati uchun ham bor kuchimizni sarflab, sarmoya kiritdik.
Nihoyat, bugun biz-u, siz kutgan damlarga yetib keldik. Bugundan boshlab, Xudo xohlasa, 28 kun davomida butun dunyo biz bilan ajoyib futbol bayramini kuzatib boradi. Barcha ishtirokchi jamoalar, muxlislarni qutlayman", - deydi Qatar amiri o‘z nutqida.
Eng e’tiborli jihati, JCh-2022 ochilish marosimida qatarlik qori yigit G‘anim Mufah Qur’oni Karim oyatlaridan tilovat qildi. 
Shuningdek, Gollivudning mashhur aktyori Morgan Friman JCh ochilishida chiqish qilib, futbol insoniyatni birlashtirishi haqida gapirgan.
Ochilish marosimidan keyin, Qatar - Ekvador uchrashuvi startidan avval "Al-Bayt" stadioniga JCh bosh sovrini maketi ko‘rsatildi. Shu tariqa, ushbu o‘yin bilan JCh-2022 rasman start oldi.
Biroq Qatar o‘z uyida, musobaqaning dastlabki o‘yinida mag‘lub bo‘ldi.
Ochilish bahsida Ekvador mezbonlarga umuman imkoniyat qoldirmadi. "Fenerbahche" hujumchisi Enner Valensiyaning dubli Lotin Amerikasi vakiliga g‘alaba keltirdi.
Quyida esa ochilish marosimidan olingan suratlar bilan tanishing.
Tarixda ilk bor futbol bo‘yicha Jahon chempionatining ochilish marosimi oldidan Qur’on oyatlaridan tilovat qilindi. Yigirma yoshli G‘anim Al Muftoh, FIFA Jahon chempionati ochilish marosimising qorisi bo‘ldi. Jarayon bugun, yakshanba kuni mahalliy vaqt bilan soat 17:00da Al-Xor shahridagi "Al Bayt" stadionida tashkil etildi. Ma’lumot uchun, G‘anim Al Muftoh arab dunyosidagi ko‘plab yoshlar uchun namuna bo‘lib, u umurtqa pog‘onasining pastki qismi rivojlanishiga putur etkazadigan kam uchraydigan kasallik bo‘lgan kaudal regressiya sindromiga ega bo‘lishiga qaramay, ko‘plab yutuqlarga erishgan. Futbol bo‘yicha 2022 yilgi jahon chempionati 20 noyabrdan 18 dekabrga qadar Qatarda bo‘lib o‘tadi. Jahon chempionatning barcha o‘yinlari beshta – Doha, Lusail, El-Xaur, Er-Rayyan, El Vakra  shaharlardagi sakkizta stadionda bo‘lib o‘tadi.
Meksikada o‘tkazilayotgan taekvondo bo‘yicha jahon chempionatining yana bir kuni O‘zbekiston terma jamoasi uchun omadli o‘tdi. 
+73 kg vazn toifasida bahs olib borgan hamyurtimiz Svetlana Osipova jahon chempionligini qo‘lga kiritdi!
Final bellashuvida Osipova isroillik Dana Arzanni 3 raundda (2:1) mag‘lubiyatga uchratdi. Bu bilan Osipova jahon chempionatlarida g‘alaba qozongan birinchi taekvondochi o‘zbekistonlik qiz sifatida tarixda qolmoqda. Joriy yil 11-13 noyabr kunlari Qozon shahrida qo‘l jangi bo‘yicha Osiyo chempionati bo‘lib o‘tdi. Mazkur musobaqada qo‘l jangi bo‘yicha O‘zbekiston terma jamoasi umumjamoa hisobida 1-o‘rinni qo‘lga kiritdi. Bu haqda Sportni rivojlantirish vazirligi xabar berdi.
Ta’kidlanishicha, ushbu turnirda dunyoning turli davlatlaridan 15 dan ortiq jamoalar ishtirok etishgan.
Qo‘l jangi bo‘yicha Osiyo chempionatining ikkinchi kunida “duel” yo‘nalishi bo‘yicha 6 ta vazn toifasida g‘oliblar va sovrindorlar bilan tanishing:
Bugun O‘zbekiston Superligasining so‘ngi tur bahslari bo‘lib o‘tadi.  Avvalgi mavsumlarga nazar tashlaydigan bo‘lsak, ko‘p xollarda chempion nomi so‘ngi turdan ancha avval ma’lum bo‘lardi. Bu yilgi mavsum esa muxlislar sabrini so‘ngi turgacha "sinovdan o‘tkazdi".  
Bugun 7 ta stadionda o‘tadigan o‘yinlaridan keyin chempion, sovrindorlar va Pro ligaga yo‘l oladigan jamoa nomi aniq bo‘ladi. 
Turnir jadvaliga e’tibor qaratadigan bo‘lsak, "Paxtakor" 51 ochko bilan peshqadam bo‘lib turibdi. "Paxtakor"ning g‘alabasi oriqcha hisob-kitoblarsiz klubni chempionlik shohsupasiga olib chiqadi. Durangdan, "Navbahor" faqat AGMKni yutish orqali foydalanib qolishi mumkin. Chunki namanganliklar hisobida 50 ochko mavjud va ikkinchi o‘rinda ketmoqda. Agarda "Paxtakor" mag‘lubiyatga uchrab, "Navbahor" durang qayd etsa, ochkolar tenglashadi. Joriy yilgi o‘zaro uchrashuvlarda ustunlik "Paxtakor" tomonida. Bunday holat ro‘y bergan taqdirda Maksim Shaskix shogirdlari birinchi o‘rinda qolishadi. "Nasaf" futbolchilari "Olimpik"ni mag‘lubiyatga uchratishlari evaziga "Paxtakor"ga yetib olishadi va ikki jamoada ham bir xil 52 ochkodan bo‘ladi. O‘zaro o‘yinlarda qarshiliklar 4, poytaxt klubi 1 ochko ishlagan. Bunda "Nasaf" chempionlikni rasmiylashtiradi. Kecha Xalqaro boks assotsiatsiyasi (IBA) prezidenti Umar Kremlyov ishtirokida bo‘lib o‘tgan matbuot anjumanida 2023 yilgi jahon chempionati 1-14 may kunlari Toshkentda o‘tkazilishi tasdiqladi. Bu haqda O‘zbekiston boks federatsiyasining rasmiy kanalida ma’lum qilindi.
"Ishonamanki, boks bo‘yicha erkaklar o‘rtasidagi jahon chempionati yuqori darajada o‘tkaziladi va tarixdagi eng zo‘rlaridan biri bo‘ladi. Men O‘zbekistonda bo‘lganman va u yerda musobaqalar qanday tashkil etilishini ko‘rganman. U yerdagi professionalizim va boksga bo‘lgan mehr ko‘p mamlakatlar uchun namuna bo‘ladi. Toshkentda yangi chempionlarni ko‘rishni sabrsizlik bilan kutmoqdaman.
Tarixda ilk bora bizda rekord miqdordagi mukofot jamg‘armasi bo‘ladi - 5,2 million AQSh dollari. Birinchi o‘rin uchun 200 ming AQSh dollari, ikkinchi o‘ringa 100 000 AQSh dollari, bronza medali sohiblariga esa 50 ming dollardan beriladi", - dedi IBA prezidenti Umar Kremlyov.
 
"Bu tasodifan bo‘lib qolgani yo‘q, O‘zbekistonda uzoq yillardan beri saqlanib kelinayotgan boy boks an’analari bunga sababdir. O‘zbekiston boks oilasi nomidan shuni aytishim mumkinki, mamlakatimiz boks bo‘yicha erkaklar o‘rtasidagi jahon chempionatini yuqori saviyada o‘tkazish uchun barcha ishni qiladi", - dedi Saken Polatov.


