Kinematografiya agentligi hamda O‘zbekiston milliy kinematografiyani rivojlantirish markazi  va “Kinomaniya” kinostudiyasi hamkorligida suratga olingan, rejissyor Muhammadiso Abdulxayirovning “Dada degin” filmini “Kinochilar uyi” kinoteatrida yopiq premerasi o‘tkazildi. Bu haqda Kinematografiya agentligi Axborot xizmati xabar bermoqda.
Drama janrida suratga olingan mazkur kartinada uzoq yillardan buyon farzandsizlikdan qiynalayotgan oilada kechgan voqeliklar to‘g‘risida hikoya qilinadi. Bosh qahramon Botir aka o‘zi befarzand ammo beshik yasovchi usta obrazida gavdalanadi. Uning hayotdan yagona ilinji farzandli bo‘lish yohud bola tilidan chiqqan “dada” kalomini eshitish edi.  
Uning farzandsizligi tufayli atrofidagilarning unga nisbatan yomon munosabati filmda yaqqol ko‘zga tashlanadi.  
Botir akaning rafiqasi Gavhar bolalar uyida tarbiyachi bo‘lib ishlaydi. U ishlaydigan bolalar uyida Sardor ismli tarbiyalanuvchiga             er-xotinning mehri tushib qolgan va oxir oqibat ular bolani asrab olishga qaror qilishadi.
Filmdagi asosiy konflikt bola asrab olish qaroridan so‘ng boshlanadi. Bundan tashqari, beshik yasash sirlari, beshik uchun foydalaniladigan turli anjomlar va boshqa qiziqarli kadrlar filmdan joy olgan.
Kinematografiya agentligi buyurtmasiga binoan Hujjatli va xronikal filmlar kinostudiyasi tomonidan O‘zbekiston Qahramoni, O‘zbekiston xalq shoiri, mamlakat madhiyasi muallifi Abdulla Oripov haqida badiiy film tasvirga olinmoqda.  Bu haqda Kinematografiya agentligi Axborot xizmati xabar bermoqda.
Badiiy filmni yaratish g‘oyasi Prezident Shavkat Mirziyoev tomonidan ilgari surilgan bo‘lib, hozirda filmning s’yomka jarayonlari bo‘lib o‘tmoqda. Ijodiy guruh O‘zbekistondagi tasvirga olish ishlarini yakunlab, AQShda suratga olish ishlarini davom ettirishmoqda.  
— Zamonaviy texnikalar bilan xorijda film suratga olish imkoniyatini yaratib bergani uchun Prezidentimizga o‘z minnatdorchiligimni bildiraman. Bu Davlatimiz rahbarining kino sohasiga, kinoijodkorlarga qaratayotgan alohida e’tiboridan dalolat beradi. O‘zbek kinoijodkorlarining Gollivudda o‘z qahramonlari haqida filmlar yaratishini tasavvur qilish qiyin edi, endi esa bu haqiqat. Shuningdek, ushbu loyihani amalga oshirishda yordam va ko‘mak ko‘rsatayotgan O‘zbekiston Kinematografiya agentligiga alohida minnatdorchilik bildiraman, – dedi “Hujjatli va xronikal filmlar kinostudiyasi” DUK rahbari, film ssenariy mualliflaridan biri Furqat Usmonov.
Film rejissyori Muzaffarxon Erkinov Gollivudda filmning qaysi epizodlari suratga olinayotgani haqida batafsil to‘xtalib o‘tdi:
— Abdulla Oripov hayotining so‘nggi oylari AQShda o‘tgan. U Texas shtatining Xyuston shahrida yashagan. Shu sabab shoirning qizi Mavluda Oripova xonadonida, shuningdek, shoir sayr qilishni juda yaxshi ko‘rgan Tinch okeani sohillarida epizodlar suratga olyapmiz. Biz bu epizodlarni Gollivudda suratga oldik. Filmda shoirning nabirasi ham o‘z obrazini o‘zi gavdalantirmoqda, — deya sharhlaydi Muzaffarxon Erkinov.  
Suratga olish ishlari AQShning Xyuston, Los-Anjeles va Nyu-York shaharlarida olib borilmoqda. Filmda Abdulla Oripovning keksalik davrini O‘zbekiston Respublikasida xizmat ko‘rsatgan artist, Surxondaryo teatri aktyori Qudratilla Burxonov, shoirning rafiqasi Xanifa Mustafoeva rolini esa O‘zbekiston xalq artisti Gulchehra Jamilova ijro qilmoqda. Bundan tashqari kinokartinada "Do‘stlik" ordeni sohibi, shoir Shodmonqul Salom, mahoratli yosh aktrisa Rayhon Asadova va boshqa mahoratli aktyorlarni ham ko‘rish mumkin.  
Film bosh prodyuseri Firdavs Abduxoliqov, ssenariy mualliflari Minhojiddin Mirzo, Muqaddas Usmonova va Furqat Usmonov, postanovkachi rejissyor Muzaffarxon Erkinov, postanovkachi operator Ravshan Mirzakamolov.
Film premerasi yil yakuniga rejalashtirilgan.
Qo‘qon shahrida joylashgan “Buyuk allomalar” muzeyida O‘zbekiston madaniy merosini o‘rganish, saqlash va ommalashtirish bo‘yicha Butunjahon jamiyatining “Qo‘qon davlat muzey-qo‘riqxonasi to‘plami” kitob-albomi taqdimoti bo‘lib o‘tdi.
Nashrda Farg‘ona vodiysidagi eng qadimiy madaniyat muassasalaridan birida saqlanayotgan san’at asarlari namunalari taqdim etilgan. Kitob-albom sahifalarida arxeologiya fondi yodgorliklari, numizmatika namunalari, qo‘lyozma asarlar va hujjatli filmlar fondi haqida hikoya qilinadi. Saralab olingan namunalarda yog‘och o‘ymakorligi va ganch san’ati, zargarlik, kulolchilik, badiiy to‘qimachilik san’ati o‘z ifodasini topgan. Tasviriy san’at to‘plamiga alohida bo‘lim bag‘ishlangan.
Muzey rahbari to‘plam haqidagi kitob nashr etishda ko‘rsatgan yordami uchun Butunjahon jamiyatiga o‘z minnatdorchiligini bildirdi. 
“Biz uzoq vaqtdan beri Qo‘qon davlat muzey-qo‘riqxonasiga bag‘ishlangan kitob nashr etish imkoniyatini izlayotgan edik. Butunjahon jamiyati ko‘magi natijasida muzeyning noyob madaniy merosiga bag‘ishlangan jild “O‘zbekiston madaniy merosi jahon to‘plamlarida” turkumi doirasida  nashrdan chiqdi. Bugun biz o‘z mehnatimiz natijasini taqdim etayotganimizdan xursandmiz”, — dedi Manzura Mansurova.
Kitob-albomni “O‘zbekiston madaniy merosi jahon to‘plamlarida” loyihasi ilmiy koordinatori Elmira Gyul va “Qo‘qon davlat muzey-qo‘riqxonasi to‘plami” loyiihasi kuratori Shahlo Abdullaeva taqdim etdi. Tadbir doirasida mehmonlar uchun “O‘zbekiston madaniy merosi jahon to‘plamlarida” turkumiga oid 50 ta kitob-albomlardan iborat ko‘rgazma ham tashkil etildi.
O‘zbek estradasi asoschisi Botir Zokirov xotirasiga bag‘ishlangan mazkur ko‘rik-tanlovning tuman-shahar bosqichlarida ishtirok etganjami 2 000 nafar ishtirokchilardan tanlovning hududiy saralash bosqichlarida 420 nafar iqtidorli va ijodkor yoshlar saralab olingan. Yakuniy saralash bosqichiga hakamlar hay’ati tomonidan tanlab olingan 45 nafar eng iqtidorli yoshlar “Turkiston” san’at saroyida o‘zlarining san’atlarini namoyish etishdi.
Ular orasidan esa 3 nafar ishtirokchi g‘olib sifatida saralanib, bugungi marosimda taqdirlanishdi. Ko‘rik-tanlovning yakuniy xulosasiga ko‘ra:
1-o‘rin – 30 mln. so‘m, diplom va maxsus statuetka sovrini Qaytmasbek Ahmedovga;
2-o‘rin – 21 mln. so‘m, diplom va maxsus statuetka Sevara To‘lanovaga;
3-o‘rin – 15 mln. so‘m, diplom va maxsus statuetka Jasurbek G‘aybullaevga nasib etdi.
Ammo ko‘rik-tanlov shartlarida belgilangan grand-pri sovrini egasiz qoldi. 

“Nima uchun grand-pri sovrini bo‘lmadi?” – degan savollarni berishyapti. Bunga sabab — ishtirokchilarga qo‘yilgan talab yuqori. Qatnashchilar ijodiy marralarni juda baland olishlari kerak. Biz hakamlar hay’ati a’zolari bilan shu to‘xtamga keldikki, hali grand-priga loyiq ijrochilar bo‘lmadi”, - dedi O‘zbekiston xalq artisti, ko‘rik-tanlov hakamlar hay’ati raisi Farrux Zokirov. 
U shuningdek, g‘oliblarning ijrosiga ham umumiy qilib aytganda “4” baho qo‘yganini aytdi hamda: “Faqatgina ovoz bilan bu yutuqqa erishib bo‘lmaydi. Ishtirokchilar Botir Zokirovning hayoti va ijodi, sahnada o‘zini tutish madaniyati bo‘yicha ham bilimga ega bo‘lishlari talab etiladi. Men o‘ylaymanki, O‘zbekistonimizda iste’dodlar juda ko‘p. Keyingi tanlovlarda albatta grand-pri sovrindorlari ham bo‘ladi. Barcha ijodkorlarga ijodiy zafarlar tilayman”, - deya qo‘shimcha qildi.
Minskda bo‘lib o‘tayotgan “Listapad” kinofestivalida kinoaktyor Ulug‘bek Qodirov bilan “Kazbek” o‘zbek-belarus filmida ishtirok etish bo‘yicha shartnoma imzolandi. Bu haqda Kinomotografiyani rivojlantirish agentligi matbuot xizmati xabar qilmoqda.
Filmda Mamadali Topivoldiev-Kazbek obrazini Qodirov ijro yetadi. Fashistlar uni “Osiyo arsloni” deb atagan.
Uch tomonlama shartnomani “O‘zbekfilm” kinokonserni direktori Bahodir Odilov, aktyor Ulug‘bek Qodirov hamda “Belarusfilm” kinostudiyasi bosh direktori Vladimir Karachevskiy imzoladi.
Kartinani suratga olish ishlari shu yilning dekabr oyida boshlanishi rejalashtirilgan. Film rejissyori Muhamad Ali Iskandarov.
Kinoaktyor Ulug‘bek Qodirov o‘zining ushbu loyihadagi ishtiroki haqida shunday deydi:
– “Filmda bosh rolni  – Vatanimiz qahramoni, jasur inson Mamadali Topivoldiev  rolini o‘ynayotganimdan nihoyatda faxrlanaman. Bu men uchun  katta sharaf va mas’uliyatdir. Ushbu rol mening II jahon urushi haqia olinayotgan filmdagi ilk ishtirokim,  birinchi tajribam. Biroz hayajondaman. Rolga tayyorgarlikni allaqachon boshlaganman.”
cport zaliga tashrif buyurib, jiddiy shug‘ullanmoqda. Chunki millat qahramoni qiyofasini ishonchli yaratish u uchun juda muhim.
“Listopad” kinofestivalda ishtirok etayotgan O‘zbekiston  Kinematografiya agentligi Bosh direktori Firdavs Abduxoliqov boshchiligidagi O‘zbekiston delegatsiyasi va “Kazbek” filmi ijodiy jamoasi suratga olish rejalashtirilgan joylarda bo‘ldi. Film qahramonlari uchun kerakli kostyumlar tanlash ham amalga oshirildi.
Agentlik Bosh direktori Firdavs Abduxoliqov filmni suratga olish tafsilotlari haqida quyidagi  aytib o‘tdi:

