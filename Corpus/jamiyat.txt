Joriy yilning 1 dekabr kuni Samarqand shahrida O‘zbekiston-Rossiya biznes-forumi bo‘lib o‘tdi. Unda vazirlik va idoralar, viloyatlar, tarmoq birlashmalari va uyushmalar rahbarlari, shuningdek, O‘zbekiston Respublikasi va Rossiya Federatsiyasidan 500 dan ortiq yetakchi kompaniya va korporatsiyalar vakillari ishtirok etdi.
Tadbirda O‘zbekiston delegatsiyasiga Bosh vazir o‘rinbosari – investitsiyalar va tashqi savdo vaziri Jamshid Xodjaev, Rossiya delegatsiyasiga esa Rossiya Federatsiyasi iqtisodiy rivojlanish vaziri Maksim Reshetnikov boshchilik qildi.
Delegatsiyalar rahbarlari o‘z chiqishlarida mamlakatlarimiz o‘rtasidagi ko‘p qirrali hamkorlik yuksak darajada ekani, shuningdek, qo‘shma sarmoyaviy loyihalar soni izchil ortib borayotgani, uzoq muddatli savdo aloqalari yo‘lga qo‘yilganini alohida ta’kidladilar.
O‘zbekiston va Rossiya o‘rtasidagi tovar ayirboshlash o‘sishining ijobiy dinamikasi qayd etildi. So‘nggi besh yilda mamlakatlar o‘rtasidagi tovar ayirboshlash hajmi 170 foizga o‘sdi, 2021 yil oxiriga kelib esa yana uchdan bir qismga ko‘payib, 7,5 milliard dollardan oshdi. O‘zaro tovar ayirboshlash hajmini 10 milliard dollarga yetkazishdan ikki tomon ham manfaatdor ekani bildirildi.
Tomonlar keyingi yillarda investitsiyaviy hamkorlik va sanoat kooperatsiyasi faollashganini yuqori baholadilar. O‘zbekistonda Rossiya kapitali ishtirokida tashkil etilgan korxonalar soni so‘nggi 5 yilda 3 barobarga ko‘payib, 3000 tadan oshdi.
Bugungi kunda O‘zbekistonda neft-kimyo, energetika, kon-metallurgiya, sog‘liqni saqlash va farmasevtika, yengil sanoat, qurilish materiallari ishlab chiqarish, shuningdek, meva-sabzavotlarni qayta ishlash kabi sohalarda Rossiya kompaniyalari bilan umumiy qiymati 20 milliard dollardan ortiq bo‘lgan ikki yuzga yaqin qo‘shma loyiha amalga oshirilmoqda.
Shu bilan birga, ikki mamlakatning iqtisodiy salohiyati ustuvor yo‘nalishlarda, jumladan, avtomobilsozlik, kimyo va to‘qimachilik sanoati, qishloq xo‘jaligi va farmasevtika, qurilish materiallari ishlab chiqarish va boshqa sohalarda hamkorlikni yanada rivojlantirish uchun zarur shart-sharoitlar yaratib berayotgani haqida so‘z bordi.
Sanoat kooperatsiyasining yangi loyihalarini va savdo kelishuvlarini ishlab chiqish maqsadida hududlararo kooperatsiyani rivojlantirish bo‘yicha qo‘shma ishlarni davom ettirish zarurligi qayd etildi. 
Yaqin kelajakda 2023 yilga mo‘ljallangan hududlarga o‘zaro tashriflar jadvali tasdiqlanadi va navbatdagi uchinchi Mintaqalararo forumni o‘tkazishning aniq sanasi kelishib olindi.
Biznes-forum ekspertlar muloqoti uchun samarali maydonga aylandi. Bu yerda O‘zbekiston va Rossiyaning qator tarmoqlarining salohiyati keng ochib berilib, istiqbolli sarmoyaviy loyihalar taqdim etildi. Tadbir dasturi doirasida, shuningdek, sanoat klasterlarini birgalikda rivojlantirish, sanoat kooperatsiyasi zanjirlarini shakllantirish, yoqilg‘i-energetika tarmog‘i, sanoat va transport, eksport hajmini oshirish, agrosanoat majmuasida kichik va o‘rta biznes sub’ektlari o‘rtasida ishbilarmonlik aloqalarini o‘rnatish, IT-texnologiyalarni joriy etish, savdo-iqtisodiy aloqalarni raqamlashtirish, bozorlarni rivojlantirish kabi yirik qo‘shma investitsiya loyihalarini amalga oshirishdek ustuvor yo‘nalishlarga ishtirokchilar e’tiborini qaratgan bir necha panel sessiyalari ham bo‘lib o‘tdi.
Shuningdek, forum  ikki mamlakat ishbilarmon doiralari vakillari o‘rtasida uchrashuvlar tashkil etilib, ularda qo‘shma investitsiya loyihalarini amalga oshirish va o‘zaro manfaatli savdo shartnomalarini tuzish imkoniyatlari muhokama qilindi.
Tadbir doirasida “O‘zbekistonda ishlab chiqarilgan” nomi ostida ko‘rgazma ham tashkil etilib, unda mamlakatimizning bir qator tarmoqlar va yo‘nalishlardagi sanoat salohiyati namoyish etildi. Ekspozitsiya rossiyalik biznes vakillarida qiziqish uyg‘otib, hamkorlikning zamin yaratdi.
Umuman olganda, biznes-forum ikki mamlakat ishbilarmon doiralari vakillariga o‘z yon daftarlari yangi hamkorlar to‘g‘risidagi ma’lumotlar bilan boyitish, o‘zaro manfaatli yangi loyiha va tashabbuslarning texnik va moliyaviy jihatlarini atroflicha muhokama qilish, uzoq muddatli istiqboldagi mushtarak manfaatlarni belgilash imkonini yaratib, O‘zbekiston va Rossiya o‘rtasidagi sheriklikning yangi qirralarini ochib berdi.
Toshkent shahar sog‘liqni saqlash bosh boshqarmasi boshlig‘i o‘rinbosarlari lavozimlariga o‘tkazilgan ochiq tanlov natijalariga ko‘ra, qator tayinlovlar amalga oshirildi. Bu haqda Sog‘liqni saqlash vazirligi  Matbuot xizmati xabar bermoqda.
Xususan, Sog‘liqni saqlash vazirining tegishli buyrug‘i bilan :
Satvaldiev Nodirjon Abduvaxidovich Toshkent shahar sog‘liqni saqlash bosh boshqarmasi boshlig‘ining tibbiy yordamni tashkillashtirish bo‘yicha birinchi o‘rinbosari etib tayinlandi.
 N.Satvaldiev 2009 yilda Toshkent tibbiyot akademiyasini tamomlab, o‘z ish faoliyatini farmasevtik kompaniya menejeri sifatida boshlagan. Keyinchalik Respublika ixtisoslashtirilgan ftiziatriya va pulmonologiya ilmiy-amaliy tibbiyot markazi bo‘limi klinik ordinatori, shifokor-statisti, Maslahat poliklinikasi mudiri, bosh shifokor lavozimlarida mehnat qilgan.
Abdullaeva Muattarxon Ilyosovna Toshkent shahar sog‘liqni saqlash bosh boshqarmasi boshlig‘ining onalik va bolalikni muhofaza qilish hamda reproduktiv salomatlik bo‘yicha o‘rinbosari etib tayinlandi.
M. Abdullaeva 1997 yil 1-Toshkent davlat tibbiyot instituti (hozirgi Toshkent tibbiyot akademiyasi)ni tamomlab, o‘z ish faoliyatini Angren shahar shifoxonasida vrach-terapevt sifatida boshlagan. Keyinchalik Toshkent shahrining Mirobod tumanidagi 3-son oilaviy poliklinika bosh shifokori, Yashnobod tumani tibbiyot birlashmasi boshlig‘i lavozimlarida mehnat qilgan.  
Mutaxassis hozirga qadar ushbu boshqarma boshlig‘ining onalik va bolalikni muhofaza qilish hamda reproduktiv salomatlik bo‘yicha o‘rinbosari vazifasini bajaruvchi vazifasida faoliyat yuritib kelayotgan edi.
Isabekov Botirbek Abdulla o‘g‘li Toshkent shahar sog‘liqni saqlash bosh boshqarmasi boshlig‘ining raqamlashtirish va davlat-xususiy sheriklik bo‘yicha o‘rinbosari etib tayinlandi.
B. Isabekov 2001 yil 2-Toshkent davlat tibbiyot institutini tamomlagan. Toshkent viloyat tez tibbiy yordam stansiyasida ish boshlagan mutaxassis keyinchalik Uchtepa tumanidagi 30-son oilaviy poliklinikada, Uchtepa tuman tibbiyot birlashmasida, Toshkent shahar sog‘liqni saqlash bosh boshqarmasi tasarrufidagi xo‘jalik hisobidagi tibbiy ko‘rik bo‘limida qator mas’ul vazifalarda ishlagan. U Toshkent shahar sog‘liqni saqlash bosh boshqarmasida bosh mutaxassis, boshqarma boshlig‘i o‘rinbosari va boshqarma boshlig‘i kabi vazifalarda ham mehnat qilgan.  Mutaxassis hozirga qadar ushbu boshqarma boshlig‘ining raqamlashtirish va davlat-xususiy sheriklik bo‘yicha o‘rinbosari vazifasini bajaruvchi sifatida faoliyat yuritib kelayotgan edi.
Ushbu holat yuzasidan Sirdaryo viloyati IIB mas’ul xodimlari tomonidan zudlik bilan choralar ko‘rilib avtomashina haydovchisi aniqlanib holatga oydinlik kiritildi. 
"Avtomashina haydovchisi Guliston shahrida yashovchi 1988 yilda tug‘ilgan fuqaro A.A joriy yilning 28 noyabr kuni o‘ziga qarashli fermadan yashash xonadoniga itini olib ketish maqsadida avtomashinasini yukxonasiga joylab olib ketayotgan vaqtda iti avtomashina yoqilg‘i quyish baki qopqog‘idan boshini chiqarib olgan holatida ijtimoiy tarmoq faollari tomonidan suratga olinib noto‘g‘ri talqin qilinib tarqatilgan.
"Holat yuzasidan mas’ul xodimlar tomonidan haydovchiga profilaktik tushuntirishlar berilib, xavfsizlik qoidalariga amal qilishlik yuzasidan ogohlantirildi", deyiladi bayonotda. 
Ijtimoiy tarmoqlarda tarqalgan Shaxrisabzda o‘tkazilgan tadbirda o‘quvchilarning yupun kiyingan holda tushgan fotosi keng muhokamalarga sabab bo‘ldi. 
Xalq ta’limi vazirligi ushbu muhokamalarga munosabat bildirar ekan,  maktab o‘qituvchi va o‘quvchilarini maktab vaqtidan tashqari, ularning salomatligi hamda xavfsizligiga xavf soladigan turli tadbirlarga jalb qilmaslik bo‘yicha doimiy ravishda ogohlantirib kelinishini bildirdi.  
"Afsuski, shunga qaramay ushbu suratdagi kabi ayanchli holatlar yuzaga kelmoqda. Bolalarning maktabdan tashqari vaqtlarda tadbirga jalb etilishi va eng achinarlisi, sovuq ob-havo sharoitiga qaramay ularning yupun kiyimlarda ekanligi ushbu hududdagi har bir mutasaddining aybi, deb hisoblaymiz", deyiladi munosabatda.
Xalq ta’limi vazirligi hudud mutasaddilari sanalgan hokimlar, sektor  rahbarlari, huquq-tartibot organlari mas’ullaridan ta’lim muassasada maktab vaqtidan tashqari tadbirlarni tashkil etayotganda maktab o‘quvchi va o‘qituvchilarini jalb qilib, bu kabi holatlarga yo‘l qo‘ymasliklarini qat’iy so‘rab qolmoqda. 
Ta’kidlanishicha, joylardagi xalq ta’limi boshqarma, bo‘limlari va maktab rahbarlaridan ham tegishli xulosalar chiqargan holda, bunday harakatlarga yo‘l qo‘ymasliklari yuzasidan qat’iy ogohlantirilgan.  
Ma’lum qilinishicha, mazkur holat Shahrisabz shahar Yoshlar ishlari agentligi va sektor rahbarlari Yoshlar daftarida turganlarga navbatdagi subsidiya asosida mehnat qurollarini va to‘lovlar uchun sertifikatlar topshirish marosimidan olingan surat. 



