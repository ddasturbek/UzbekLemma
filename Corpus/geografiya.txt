Ma’lumki,  geografi ya  eng  qadimgi  fanlardan  biri  bo‘lib,  o‘rganadigan  hodisalarining  doirasi  juda  keng.  Dastlab,  5-sinfda  Siz  geografi yaga 
“Yer yuzi tabiati, aholisi va inson xo‘jalik faoliyatini o‘rganuvchi fan” 
deb  berilgan  ta’rif  bilan  tanishgansiz.  Keyinchalik  geografi ya  fanining 
o‘rganish  obyekti geografi k  qobiq ekanligini  ham  bilib  oldingiz. 
Geografi k  qobiq sayyoramizdagi  eng  yirik  geotizim,  ya’ni  Yerning 
qattiq  (litosfera),  suv  (gidrosfera),  havo  (atmosfera)  hamda  hayot  (biosfera)  qobiqlarining  o‘zaro  tutashuvi  va  ta’siri  doirasida  vujudga  kelgan 
va rivojlanayotgan juda murakkab yaxlit tabiiy tizimdir. Aynan geografi k 
qobiq  insoniyatning  yashash  va  ishlab  chiqarish  faoliyati  muhiti,  tabiiy 
resurslarning  asosiy  manbayi  hisoblanadi. 
Geografi k  qobiq,  o‘z  navbatida,  bir-biri  bilan  bog‘langan  ko‘plab 
katta-kichik  tabiiy  geografi k  birliklarga,  ya’ni  quruqlik  va  suvlik,  materiklar  va  okeanlar,  tabiiy  geografi k  o‘lkalar,  tabiat  zonalari,  provinsiyalar,  tabiiy  geografi k  okruglar  va  hokazolarga  bo‘linadi  hamda  bularning  barchasi  geografi ya  fani  tomonidan  har  tomonlama  tadqiq  etiladi. 
Shuningdek,  geografi ya  jamiyatning  tarixiy  rivojlanishi  mobaynida  paydo  bo‘lgan  hududiy  tuzilmalar  –  mamlakatlar,  viloyatlar,  shahar  va 
qishloqlarni  ham  o‘rganadi. 
Geografi k  qobiq  va  uning  tarkibiy  qismlaridagi  voqea-hodisalarni  boshqa  fanlar  ham  o‘rganadi,  lekin  aynan  geografi ya  bu  obyekt  va  jarayonlarni 
o‘zaro  bog‘liqlikda,  ma’lum  hudud  chegaralarida  bir  butunligicha  tadqiq 
etib,  hududlar  va  butun  Yer  yuzi  haqida  yaxlit  kompleks  ilmiy  tasavvurni  shakllantiradi.  Geografi ya  fan  sohasi  sifatida  tarkib  topgandan  buyon, 
ayniqsa,  hozirgi  davrda,  uning  uchun  tabiat  va  jamiyat  o‘rtasidagi  o‘zaro  aloqadorlik  masalalari  katta  ahamiyat  kasb  etadi.  Demak,  zamonaviy 
sharoitda  geografi ya  –  geografi k  qobiq  ichidagi  tabiiy  hamda  ijtimoiy 
jarayon, hodisa va obyektlarni o‘zaro aloqadorlikda va bir butunlikda, 
ma’lum makon va zamonda o‘rganadigan fan bo‘lib  rivojlanib  kelmoqda.
Geografi k  fanlar  turkumiga  kiruvchi  barcha  fanlar  o‘zaro  bog‘liq 
bo‘lib,  umumiy  ilmiy  va  amaliy  maqsadlarni  ko‘zlagan  holda  rivojlanmoqda.  Turli  geografi k  fanlar  uyg‘unligida  Yer  yuzi  va  alohida  hududlar  haqida  yaxlit  tasavvur  shakllanadi,  mamlakat  va  hududlar  rivojlanishining  muammo  va  istiqbollari  aniqlanadi,  tabiatni  muhofaza  qilish 
va  undan  oqilona  foydalanish,  iqtisodiyotni  rivojlantirish,  aholi  turmush 
darajasini  yuksaltirishga  xizmat  qiluvchi  amaliy  taklif  va  tavsiyalar  ishlab  chiqiladi. 
Geografi yani  o‘rgana  boshlagan  paytda  bu  fanning  nomi  qadimgi  yunon  tilida  “Yerning tasviri”  degan  lug‘aviy  ma’no  berishini  bilib 
olgansiz.  Lekin  hozirgi  davr  geografl ari  turli  joylar  tabiati,  aholisi  va 
xo‘jaligini  tasvirlash  va  tavsiflash  bilan  cheklanib  qolmasdan,  turli  tabiiy  va  ijtimoiy  hodisalarning  vujudga  kelish  va  hududiy  tarqalish 
qo nuniyatlarini  o‘rganadilar,  tabiat  va  jamiyat  o‘rtasidagi  o‘zaro  munosabat  va  ziddiyatlarni  atrofl icha  tahlil  qiladilar,  dolzarb  ahamiyatli ekologik,  ijtimoiy-iqtisodiy  va  siyosiy  muammolarni  hududlarning  o‘ziga  xos  sharoit  va  xususiyatlaridan  kelib  chiqqan  holda  yechish  yo‘llarini  ishlab  chiqadilar.  
Yerning  paydo  bo‘lishi  haqidagi  hozirgi  zamon  nazariyalariga  ko‘ra, 
Yer  murakkab  taraqqiyot  bosqichlarini  o‘z  boshidan  kechirgan.  So‘nggi 
yillardagi  ma’lumotlarda  keltirilishicha,  Yer  taraqqiyotining astronomik, 
geologik, biologik va antropogen bosqichlarini  ajratish  mumkin.
Astronomik bosqich 5–4,6  mlrd  yillar  oralig‘ini  o‘z  ichiga  oladi.  Bundan  5  mlrd  yil  oldin  koinotdagi  disksimon  gaz  va  chang  massasining 
gravitatsion  mexanik  quyuqlashuvi  oqibatida  Quyosh  sistemasidagi  boshqa  sayyoralar  singari Yer  ham  sharsimon  shaklga  ega  bo‘lgan. Yer  tarkib 
topib  borayotgan  vaqtda  radioaktiv  elementlarning  parchalanishi  natijasida  ajralib  chiqadigan  issiqlik  hisobiga,  uning  ichki  qismi  asta-sekin 
qizib,  moddalarning  saralanishiga  olib  kelgan.  Oqibatda  Yerning  turli 
qatlamlari  hosil  bo‘la  boshlagan,  vulqonlar  harakatlanishi  kuzatilgan.
Vulqon  va  tektonik  harakatlarning  boshlanish  paytidan  Yerning 
geologik bosqichi boshlangan.  Yer  po‘sti  yuzlab  million  yillar  davomida  doimiy  ravishda  o‘zgarib  turgan,  materiklar  goh  shakllanib,  goh 
parchalangan.  Materiklar  doimiy  harakatda  bo‘lgan  va  ba’zida  birlashib 
yirik  materiklarni  hosil  qilgan. 
Yerda  3,8  mlrd  yil  avval  hayot  paydo  bo‘lishi  bilan  Yer  taraqqiyotining biologik bosqichi boshlangan.  Yerda  dastlabki  odamlarning  paydo 
bo‘lishi  (3–1,5  mln  yil) antropogen bosqichni  boshlab  bergan.
Yerning  geologik  taraqqiyot  tarixi,  uning  rivojlanish  davrlari  va  rivojlanish  bosqichlariga  ajratish  bilan  ko‘plab  geologlar  shug‘ullanganlar. 
Natijada  geoxronologiya  paydo  bo‘lgan. 
Geoxronologiya (geologik  yilnoma)  –  yer  po‘stidagi  tog‘  jinslarining 
hosil  bo‘lish  ketma-ketligi  va  yoshi  haqidagi  ta’limot.  Geoxronologiya 
mutlaq va nisbiy geoxronologiyaga  bo‘linadi.  Mutlaq  geoxronologiyada  Yerning  yoshi  yillar  bilan  ifodalanadi.  Nisbiy  geoxronologiyada  esa, 
tog‘  jinslarining  ketma-ket  qatlamlanib  joylanishiga  asoslaniladi.  Bunga 
ko‘ra,  ustida  yotgan  qatlam  (cho‘kindi  jinslar  qatlamlarining  dastlabki 
holati  buzilmaganda)  ostidagidan  yosh  bo‘ladi. Geografi k  qobiqning mohiyati shundaki,  faqat  undagina  suv  uch  xil 
holatda  uchraydi,  hayvonlar  va  o‘simliklar  yashaydi,  tuproq  qoplami  hosil  bo‘ladi,  turli  tog‘  jinslari  va  relyef  shakllari  vujudga  keladi,  quyosh 
energiyasi  to‘planadi  va  xususiyatlarini  o‘zgartiradi.  Eng  asosiysi,  hayot 
mavjud,  kishilik  jamiyati  faqat  shu  qobiqda  paydo  bo‘lib  yashamoqda 
va  rivojlanmoqda. 
Geografik  qobiq  juda  murakkab  tuzilgan  bo‘lib,  unda  3 tarkibiy tuzilish darajalari ajratiladi: geokomponentli, geosferali, geotizimli.
Geokomponentli eng  sodda  tuzilish  darajasi.  Geokomponentlar  yer 
yuzidagi  bir  xil  holatdagi  (qattiq,  suyuq,  gazsimon)  moddalardir.  Bular 
tog‘  jinslari,  tuproq,  suv,  havo,  o‘simlik  va  hayvonlar.
Geosferali tuzilish  bitta  geokomponentdan  tashkil  topgan  geosferalardan  iborat.  Geosferalar  geografi k  qobiqning  vertikal  tuzilishini  belgilaydi,  ular  solishtirma  og‘irligi  bo‘yicha  vertikal  tabaqalanib  joylashgan:  litosfera,  gidrosfera,  atmosfera  va  biosfera.  Litosfera,  gidrosfera 
va  atmosfera  deyarli  bir  xil  moddalardan  tarkib  topgan  va  uzluksiz, 
yaxlit  qobiqni  hosil  qiladi.  Biosfera  esa  tirik  moddalar  tarqalgan  qobiq 
bo‘lib,  yaxlit  qobiq  hosil  qilmaydi.  U  boshqa  qobiqlar  tarkibiga  kiradi 
va  yuqorida  aytilgan  qobiqlarning  tutashgan  joyida  yupqa  qatlamni  hosil  qiladi.     
Geotizimli tuzilish  geografi k  qobiqning  gorizontal  tuzilishini  ifodalaydi.  Geotizimlar  barcha  komponentlarni  qamrab  olib,  ularning  o‘zaro  ta’sir  va  aloqalaridan  hosil  bo‘lgan  murakkab  tizimlardir.  Bu  haqda 
9-mavzuda  to‘liqroq  ma’lumot  beriladi. 
Geografi k  qobiqning chegaralari haqida  quyi  sinfl ardan  bilasiz. 
Geografi k  qobiqning  o‘lchamlari,  pastki  va  yuqori  chegaralari  haqida 
turli  olimlarning  fi krlari  turlicha.  Uning  chegarasini  barcha  geokomponentlar  o‘zaro  ta’sirda  bo‘ladigan  va  geografik  qonuniyatlar  namoyon 
bo‘ladigan  yuzadan,  sathdan  o‘tkaziladi.  Bu  chegara  Yer  yuzining  turli 
qismlarida  har  xil  qalinlikka  ega. Modda  va  energiyaning  aylanma  harakati.  Geografik  qobiqda  modda  va  energiyaning  aylanma  harakati  uning  bir  butunligini  ta’minlaydi. 
Aylanma  harakatda  litosfera,  gidrosfera,  atmosfera  va  biosferadagi  moddalar  ishtirok  etadi.  Litosferada,  asosan, gipergenez zonasigacha,  ya’ni 
nuragan  g‘ovak  jinslar  tarqalgan  chegaragacha  bo‘lgan  moddalar  aylanma  harakatda  ishtirok  etadi. Atmosferada aylanma harakat atmosferaning  umumiy  sirkulyatsiyasida  namoyon  bo‘ladi,  sayyoraviy  miqyosdagi  shamollar  (havo  oqimi)ning  shakllanishi  sodir  bo‘ladi. Atmosferaning 
umumiy  mahalliy  aylanma  harakatlar 
qo‘shiladi. Gidrosferada suvning katta va kichik aylanma harakati sodir  bo‘ladi.  Okeanda  suv  massalarining  gorizontal  va  vertikal  aylanma 
harakati,  quruqlikda  suvning  daryo  o‘zanlari  bo‘ylab  oqishi,  ko‘llarning, 
muzliklarning  va  yerosti  suvlarining  hosil  bo‘lishi  va  boshqalar  kuzatiladi.  Katta  ahamiyatga  ega biologik aylanma harakat –  organik  moddalarning  hosil  bo‘lishi  va  parchalanishida  namoyon  bo‘ladi. Bir  butunlik  hamda  modda  va  energiyaning  aylanma  harakati  qonuniyatlarini  o‘rganish  tabiatdan,  uning  boyliklaridan  to‘g‘ri  foydalanishda  juda  muhim. 
Ritmiklik  bir  yo‘nalishda  rivojlanuvchi  tabiiy  hodisa  va  jarayonlarning  muayyan  vaqt  davomida  takrorlanib  turishiga  aytiladi.
