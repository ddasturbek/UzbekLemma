Mustaqillik O‘zbekiston Respublikasi va uning har bir fuqarosi o‘r tasidagi munosabatlarga ham o‘z ta’sirini o‘tkazmay qolmaydi. Mustaqil inson dеganda biz o‘z yurtida erkin va baxtiyor hayot kеchirish uchun barcha zarur huquqlarga ega bo‘lgan, ulardan bеmalol foydalana oladigan shaxsni tushunamiz. Barcha inson larga, mamlakatning barcha fuqarolariga tеng huquq va erkinliklarni esa davlat ta’min laydi. Lеkin o‘z fuqarolariga huquq va erkinliklarni ta’minlash, ularni tom ma’nodagi mustaqil qilish uchun davlatning o‘zi mustaqil bo‘lishi shart. Chun ki haqiqiy mustaqil davlatgina o‘z fuqarolari manfaatlaridan kеlib chiqib, ularning tinch, osoyishta va baxtiyor hayot kеchirishlarini ta’minlaydigan ijtimoiy-huquqiy shart-sharoitlarni tuza oladi. Haqiqiy mustaqil davlatgina shaxs huquq va erkinliklari ustuvor qilib qo‘yilgan qonunchilikni yarata oladi. Haqiqiy mustaqil davlatgina o‘z fuqarolarining ushbu qonunchilik asosida ertangi kunga ishonch bilan yashashlarini ta’minlay oladi. Prezidentimiz Shavkat Mirziyoyev tashabbusi bilan 2017 - 2021- yillarda O‘zbekistonni rivojlantirishning 5 ta ustuvor yo‘nalishi bo‘yicha Harakatar strategiyasining qabul qilinishi yurtimizda siz va biz, har bir fuqaro, butun O‘zbekiston xalqi uchun, farovon turmush, hamda huquq va erkinliklarning ta’minlanishi borasidagi tub islohotlarni amalga oshirishga turtki berdi. Harakatlar strategiyasining “Qonun ustuvorligini ta’minlash va sud-huquq tizimini yanada isloh qilish” deb nomlangan 2- yo‘nalishida “fuqarolarning huquq va erkinliklarini ishonchli himoya qilish kafolatlarini mustahkamlash” alohida belgilab qo‘yilgani ham davlatimizning inson manfaatlari, uning huquq va erkinliklariga berayotgan yuksak e’tiborining isbotidir. Mustaqil davlatimiz boshqa davlatlarga qaram bo‘lmasdan o‘z siyosatini yurgizish, o‘z taqdirini o‘zi hal qilish huquqiga ega bo‘lsa, biz, har bir fuqaro, ushbu mustaqillik tufayli bеrilgan huquqlarimizdan foydalanib, erkin va farovon yashash imkoniyatiga ega bo‘lamiz. Mustaqillik sharofati bilan sizning ta’lim olishingiz, dam olishingiz, ijodiy faoliyat bilan mashg‘ul bo‘lishingiz, sport bilan shug‘ullanishingiz, malakali tibbiy xizmatdan foydalanishingiz uchun imkoniyatlar mavjud.
Odam har qanday tirik organizm kabi jonli tabiatning bitta a’zosi, elementidir. Lekin odam tabiatdagi boshqa mavjudotlardan o‘zining ko‘plab jihatlari bilan farqlanadi. Inson – tabiatdagi eng rivojlangan, ongli mavjudotdir. U xuddi boshqa jonzotlar kabi tirik tanaga ega. Uning xuddi hayvonlarda bo‘lganidek, tabiiy ehtiyojlari, mana shu ehtiyojlarini qondirishga intilishi chog‘ida namoyon bo‘ladigan, instinkt deb atalmish sifati bor. Lekin insonning hayvonlar bilan umumiy jihatlari shu bilan tugaydi. Ya’ni, odam ongli, aqlli mavjudot sifatidagi jihatlarini namoyon qila boshlaydiki, bu jihatlar faqatgina tabiatning odamzot deb atalmish qismining vakili bo‘lgan insongagina xosdir. Har bir alohida odam – bu individ. U ayol yoki erkak, yosh yoki qari, baland yoki past bo‘yli, oriq yoki semiz deb tavsifl anadigan umumiy xususiyatlarga, ovqat, suv, boshpana, kiyim kabi umumiy ehtiyojlarga, ota-onaga, o‘z uyiga bog‘liqlik, sog‘inch, muhabbat kabi tuyg‘ularda namoyon bo‘ladigan hishayajonga ega. Odamning bu jihatlari barcha odamlarga birdek xosdir. Ya’ni odam tug‘ilishi va ulg‘ayishi davomida bu jihatlar o‘z-o‘zidan ozmi-ko‘pmi shakllana boradi. Mana shu individ, odam, inson qanday qilib shaxsga aylanishi, ya’ni insonning shaxs sifatida shakllanish jarayoni insoniyatni qadim zamonlardan buyon qiziqtirib kelgan.
Shaxs ham, albatta odam, inson, individ. Lekin unda tabiiy xususiyatlar, ehtiyojlar, his-hayajon, tuyg‘ulardan tashqari bir qadar ahamiyatliroq bo‘lgan jihatlar mavjud. Masalan, shaxs uchun qator qadriyatlar muhim. Bu qadriyatlarga misol qilib o‘z uyi – oilasi, mamlakati – vatani, mahallasi – qo‘ni-qo‘shnilari, o‘quv dargohi – sinfdoshlari yoki kursdoshlari, ishxonasi – hamkasblari kabilarni keltirish mumkin. Bu qadriyatlarga erishish, ularni saqlash va e’zozlash uning hayotining maqsadi, mazmuni bo‘lib xizmat qiladi. Shaxsga yashash prinsiplari, atrofdagilar bilan munosabat qonunqoidalari, o‘zi yashayotgan, faoliyat yuritayotgan muhitda obro‘-e’tiborga, nufuzga ega bo‘lish istagi kabilar xosdir. Shaxs o‘z his-hayajon va ehtiyojlarini jilovlay oladi. Unda ong va iroda kuchli. Shaxs o‘z ichki dunyosini biladi, tushunadi va ma’lum tizimga sola oladi. Shaxs o‘z-o‘zini va o‘z hayotini quradi. Bunda u o‘zini va o‘z atrofi dagi shart-sharoitlarni o‘zgartiradi, shakllantiradi. Shaxs faqat o‘z-o‘zi bilan ovora emas. U atrofdagilar, hayot, mahalla, mamlakat, vatan haqida doimo o‘ylaydi, qayg‘uradi, g‘amxo‘rlik qiladi. Inson qay darajada shaxs sifatida shakllanganligining o‘lchovi, me’yori sifatida uning o‘z shaxsiyati bilan qay darajada atrofdagi boshqa odamlarga, vataniga va hayotga ta’sir o‘tkaza olayotganligini keltirish mumkin. Biz Amir Temur, Jaloliddin Manguberdi, Alisher Navoiy, Zahiriddin Muhammad Bobur kabi ajdodlarimizni tilga olganimizda ularni buyuk shaxslar deb ulug‘lashimiz ham shaxs tushunchasining naqadar salobatli ekanligini bildiradi. Insonning shaxs sifatida shakllanishida oila, maktab, qo‘ni-qo‘shnilar, mahalla va do‘stlarning ta’siri katta. Oila bola uchun eng dastlabki asoslarni yaratsa, bolalar bog‘chasi, maktab yoki boshqa ta’lim muassasalari zarur bilim, ko‘nikma va malakalarni beradi. Qo‘ni-qo‘shnilar va mahalla an’analar, urf-odatlar bilan tanishtiradi, atrofdagilar bilan munosabatga kirishishga o‘rgatadi. Insonning qanday shaxsga aylanishi ko‘p jihatdan davlatning yosh avlod ta’lim-tarbiyasiga qaratilgan siyosatiga bog‘liq.
Fuqarolik jamiyatining xususiyatlari quyidagilarda namoyon bo‘- la di: Iqtisodiy sohada: nodavlat notijorat tashkilotlarning, shirkatlarning, aksiyadorlik kompaniyalarining, korporatsiyalarning, firmalarning mavjudligi va ularning muvaffaqiyatli faoliyat ko‘r sa tish lari uchun barcha sharoitlarning yaratilganligi. Ijtimoiy-siyosiy sohada: fuqarolar, oilalar, siyosiy partiyalar, jamoat tashkilotlari, ijtimoiy harakatlar, o‘zini-o‘zi boshqarish organlari, nodavlat ommaviy axborot vositalari, ijtimoiy qarama-qarshiliklarni qonun doirasida yеchish imkoniyatlari, aholi fi krini o‘rganish, shakllantirish va ifoda etish uchun shart-sha ro itlarning mavjudligi. Ma’naviy sohada: so‘z va fi kr erkinligi, vijdon erkinligi, ijodiy uyushmalarning mustaqilligi, ilmiy uyushmalarning mustaqilligi, ma’naviy tahdidlardan himoyalanganlikning ta’minlanganligi. Hozirgi zamonda fuqarolik jamiyati sharoitidagi hayot huquqqa asoslan gan hayot bo‘lmog‘i shartdir. Chunki, fuqarolik jamiyatida huquq yuksak dara jada taraqqiy etgan bo‘lishi lozim. Shuning uchun ham fuqarolik jamiyati sharoitida shaxsning boshqa shaxs bilan yoki davlat bilan o‘zaro munosa batlari huquqiy normalarga asoslangan bo‘lishi, ya’ni ushbu munosabatlar huqu qiy maydonda amalga oshirilishi talab etiladi. Fuqarolik jamiyati, davlatning tazyiqisiz, qonun doirasida vujudga kel gan muayyan kishilik jamiyatining ixtiyoriy o‘zini-o‘zi boshqarishi deb tu shu niladi. Aynan fuqarolik jamiyatini rivojlantirish respublikamizda amalga oshiri layotgan islohotlarning bosh maqsadidir.
Mamlakatimizda faoliyat ko‘rsatayotgan inson huquqlari bo‘yicha tash kilotlar ham fuqarolik jamiyati institutlariga misol bo‘la oladi. Ular quyi dagilardir: Ombudsman; Inson huquqlari bo‘yicha milliy markaz; “Ijtimoiy fi kr” jamoatchilik markaziva boshqalar. Prezidentimiz Shavkat Mirziyoyevning “Mamlakatni demokratik yangilash jarayonida fuqarolik jamiyati institutlarining rolini tubdan oshirish chora-tadbirlari to‘g‘risida”gi farmoni asosida O‘zbekiston Respublikasi huzuridagi Fuqarolik jamiyatini rivojlantirish bo‘yicha maslahat kengashining tuzilishi “uchinchi sektor” deb nom olgan fuqarolik jamiyati institutlarini qo‘llab-quvvatlash va mamlakatimizda fuqarolik jamiyati rivojini yangi bosqichga olib chiqishda muhim qadam bo‘ldi.
Dunyoda mavjud davlatlar bir-biridan juda ko‘p jihatlari bilan farq qiladi. Bu farqlar bilan bir paytda ularning o‘xshash tomonlari ham ko‘p. O‘zbekiston suverenitetining huquqiy asosi – Asosiy qonuni O‘zbekiston Respublikasining Konstitutsiyasi bo‘lib, ushbu hujjat O‘zbekiston Res pub likasi Oliy Kengashining o‘n ikkinchi chaqiriq XI sessiyasida, 1992- yil 8- dekabrda qabul qilingan. O‘zbekiston Respublikasining Konstitutsiyasi inson huquqlari va erkin liklariga oid xalqaro hujjatlar, jumladan, “Inson huquqlari umumjahon deklaratsiyasi”, rivojlangan demokratik davlatlarda mavjud bo‘lgan demokratik tamoyillar va qadriyatlar, vatanimiz tarixidagi bir necha ming yillik milliy va sharqona davlatni idora etish an’analarini o‘zida mujassamlashtirdi. 
