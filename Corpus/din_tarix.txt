DIN SOTSIOLOGIYASI, FALSAFASI, PSIXOLOGIYASI, FENOMENOLOGIYASINI O‘RGANISHDAGI YANGI TENDENSIYALAR Dinshunoslik tarix, falsafa, psixologiya, sotsiologiya kabi ijtimoiy fanlar bilan mustahkam bog‘liqdir. Bu bog‘liqlik natijasida, dinshunoslik tarkibida bir qancha sohalar yuzaga kelgan. Din sotsiologiyasi. Din – jamiyat munosabatlari, bu munosabatlar ortidan kelib chiquvchi natijalarni o‘rganuvchi dinshunoslik sohasi. Bu ilm sohasi dinning davlat, xalq, oilaga nisbatan munosabatini, din sohasida yuzaga keluvchi ijtimoiy voqea–hodisalarni, turli diniy jamoalarning jamiyat bilan o‘zaro munosabatlarini tadqiq qiladi. Din sotsiologiyasi, bir tomondan jamiyatga, boshqa tomondan diniy ilmlarga tayanadi. Din sosiologiyasi kishilarning diniy e’tiqodlari, diniy tashkilotlarning faoliyatini, jamiyat a’zolaridagi diniy tafakkurni o‘rganadi. Sotsiologiyada din hodisasini o‘rganishda dinni ijtimoiy hayotda bajarayotgan funksiyalariga albatta murojaat qilishi lozim bo‘ladi. Avvalgi sinflarda ham bular bilan qisman tanishgansiz. Din psixologiyasi. Insonga oid bo‘lgan diniy hayotning turli jihatlarini psixologik jihatdan o‘rganuvchi dinshunoslik sohasi. Davlat va din munosabatlarining ildizlari juda qadim davrlarga borib taqaladi. Ayni paytda, ushbu munosabatlar turli tarixiy davrlarda turlicha mazmun kasb etgan. O‘rta asrlarda din jamiyatning barcha sohalarida, shu jumladan, davlat hayotida to‘la hukmronlik qilgan davrlar ham bo‘lgan. Ayrim davlatlarda din butunlay inkor etilgan, ya’ni ateizm ustunlik qilgan. Davlat va din munosabatlarining huquqiy asoslari. Hozirgi davrda jahondagi davlatlarning yarmidan ko‘pi dinning davlatdan ajratilganini yoki davlatning diniy tashkilotga nisbatan betarafligini Konstitutsiya yoki qonun darajasida belgilab qo‘ygan. Yuridik tan olingani yoki olinmaganidan qat’i nazar, barcha davlatlar din va e’tiqod erkinligiga hurmat bilan qarashlarini e’lon qilganlar. Tarixan, din davlatning huquqiy tizimini rivojlanishiga jiddiy ta’sir o‘tkazib kelgan. Hozirgi davrda davlat va din o‘rtasidagi munosabatlar bir qator xususiyatlari bilan ajralib turishini ta’kidlash zarur. «Sovuq urush» davri tugagandan keyin dinga qarshi hujumkorlik hamda diniy faoliyat ustidan nazorat qilish siyosati yengillashdi. Buning natijasida diniy sektalarning ko‘payishi, yangilarining paydo bo‘lishiga olib keldi. O‘zbekistonda tarkib topgan davlat va din o‘rtasidagi munosabat o‘z mohiyati, mazmuni va huquqiy asoslariga ko‘ra din davlatdan ajratilganligiga hamda vijdon erkinligi, konfessional bag‘rikenglik tamoyiliga asoslanadi. Mamlakatimiz Konstitusiyasida diniy tashkilotlar va birlashmalar davlatdan ajratilganligi hamda qonun oldida tengligi qayd etiladi. Shu bilan birga davlatning diniy birlashmalarning faoliyatiga aralashmasligi belgilab berilgan. Mazkur masala «Vijdon erkinligi va diniy tashkilotlar to‘g‘risida»gi Qonunning mazmunini tashkil etadi. Bu esa mamlakatimizda davlatning diniy ishlarga, dinning esa davlat ishlariga (qonun hujjatlarida ko‘rsatilgan holatlar bundan mustasno, albatta) aralashmasligini anglatadi. Insoniyat tarixidan yaxshi bilamizki, dunyoning hech bir mintaqasi, xalqi ma’lum bir din va e’tiqodlar tizimisiz o‘z shaxsiy va ijtimoiy hayotini tasavvur qila olmagan. Tarixiy davrning barcha bosqichlarida jamiyatning asosiy bo‘g‘inlari o‘z faoliyatlarini yurgazish uchun u yoki bu diniy e’tiqod tamoyillariga tayanganlar. Maz– kur holat barcha xalq va millatlarga xosdir. Albatta ijtimoiy hayotning shakl va mazmunining o‘zgarishi jamiyat a’zolarining dinga bo‘lgan munosabatlarini ham tobora o‘zgarib borishiga o‘z ta’sirini ko‘rsatdi. Din va uning arkonlari, avvalambor, mazlum, ko‘ngli shikasta va ijtimoiy ko‘makka muhtoj kishilarni himoya qilishga xizmat qilgani tufayli jamiyatning kiborlar tabaqasi uni darhol qabul qilmaganlarini tarixdan bilishimiz mumkin. Imom Qaffol Shoshiy nomlari bilan shuhrat qozongan Hastimom mahallasi o‘z zamonasida Toshkentning diniy, ilmiy, ma’naviy va ma’rifiy markazi sifatida dong chiqargan. Afsuski, sho‘rolarning ajdodlarimiz qadamjo va ziyoratgohlariga nisbatan ateistik munosabatlari natijasida bunday maskanlar e’tibordan chetda qoldi. Mustaqillik yillarida ilmiy-ma’naviy, diniy-ma’rifiy adabiyotlarning chop etilishiga keng imkoniyatlar yaratildi. Aynan Toshkentda Qur’oni karim va hadisi shariflar, shuningdek, islom ma’naviy merosiga ulkan hissa qo‘shgan allomalar asarlarining o‘zbek tilidagi nashrlari amalga oshirildi. Hozirgi kunda poytaxtimizning eng ko‘hna go‘shasida O‘zbekiston musulmonlari idorasi yonida joylashgan Qaffol Shoshiy nomi bilan bog‘liq Hazrati Imom (Hastimom) majmuasi yildan-yilga obod bo‘lib, Eski shaharning fayziga fayz qo‘shayotgan tarixiy maskanlardan biri bo‘lib qoldi. Yuqorida zikr etilgan islom dini va madaniyatining turli qirralariga bevosita bog‘liq bo‘lgan bu ulug‘vor ishlar ulkan salohiyat va donishmandlik bilan olib borayotgan dono va xalqchil siyosatining samarasidir. Mamlakatimiz poytaxti – Toshkent shahrining "Islom madaniyati poytaxti" deb e’lon qilinishi islom madaniyati va qadriyatlarini tiklash hamda rivojlantirishda Prezidentimiz Shavkat Mirziyoyev rahbarligida amalga oshirilayotgan ishlarning jahonshumul ahamiyat kasb etishining e’tirofidir. Har bir xalqning o‘ziga xos urf-odat, an’ana va marosimlari bor. Ularning har biri boshqasidan tubdan farq qiladi. Biri foydali, biri mutlaqo zararli. Urf-odat – kishilarning turmushiga singib ketgan, ma’lum muddatda takrorlanib turuvchi xatti-harakat, ko‘pchilik tomonidan qabul qilingan xulq-atvor qoidalari ko‘nikmasidir. «Odat» degan tushuncha ma’lum sharoit ta’sirida vujudga kelib, kishining fe’l-atvorida mustahkamlanib qolgan va keyinchalik o‘z-o‘zidan beixtiyor bajariladigan harakat ma’nosini bildiradi. Odamlar kimningdir g‘ami yoki quvonchiga sherik bo‘lishadi, kelajak uchun yaxshi niyatlar qilishadi. Har bir marosimning o‘ziga xos umum qabul qilingan tuzilishi (boshlanishi, o‘rtasi, oxiri) bo‘ladi. Inson hayotida bo‘lib o‘tayotgan muhim voqeani nishonlash jarayonida an’ana ham, odat ham marosim ham mujassamlashadi. «An’ana», «odat», «marosim» bir-biri bilan bevosita bog‘liq hodisa hisoblanadi. Shu bois an’analarning tarkibiy qismi odat, odatning tarkibiy qismi esa marosim ham bo‘lishi mumkin. Ba’zi holatlarda «an’ana», «odat» va «marosim» tushunchalari alohida ishlatilsa, ular mavhum ma’noni anglatishi ham mumkin. Bunday paytda ularga aniqlovchi so‘zlar qo‘shilib, masalan, «an’anaviy bayram», «an’anaviy festival», «an’anaviy kecha» yoki «mukofotlash marosimi», «to‘y marosimi», «pensiyaga kuzatish marosimi» tarzida qo‘llaniladi. Diniy marosimlarni bajarishda kohinlar, keyinchalik ruhoniylar boshchilik qilgan. Ular o‘z marosimlarini asta-sekin muayyan dinning talabi, xususiyati, aqidasi va ehtiyojiga moslagan. Xristianlikda «Yetti sirli marosim», cho‘qintirish, non va sharob totish, miro moyi surtish, tavba-tazarru qilish, yeley (muqaddas zaytun yog‘i) surtish marosimi, ruhoniy unvonini berish, nikoh marosimlari mavjud. Rojdestvo va Pasxa xristianlikda keng nishonlanadigan eng asosiy bayramlari hisoblanadi. Islom dinida aqiqa, amri ma’ruf, xatna, ro‘za tutish va ramazon hayiti, qurbonlik qilish va qurbon hayiti, haj, janoza, nikoh, dafn va boshqa marosimlar bor. Yahudiylikda – ibodat, shanba kunini muqaddas deb bilish, tug‘ilish, balog‘atga yetish, nikoh va dafn marosimlari alohida o‘rin tutadi. O‘zbekistonda diniy marosimlarning erkin o‘tkazilishi ta’minlanadi, ammo bunda qonunlar, jamoat tartibi buzilmasligi va shaxsga hamda fuqarolarning huquqiga daxl qilinmasligi kerak. Diniy marosimlarda qatnashish fuqarolarning shaxsiy ishidir va hech qanday huquqiy munosabatlarni keltirib chiqarmaydi. Diniy marosimlar masjid va ibodatxonalarda, diniy tashkilot muassasalarida, ziyoratgohlarda, qabristonlarda, fuqarolarning xonadonlari va uylarida o‘tkaziladi. Belgilangan joydan tashqarida diniy marosimlar yoki ommaviy ibodatlar o‘tkaziladigan holatlarda bu haqida mahalliy hokimiyat ogohlantirib qo‘yilishi va bunday tadbirlar qat’iy tartibga rioya qilingan holda tashkil etilishi lozim. «Qadriyat» atamasi bizga arabcha «qadr» so‘zidan kirib kelgan bo‘lib, bugungi kunda bu tushuncha «borliq va jamiyatdagi biror-bir narsa va hodisaning kishilar o‘rtasidagi, o‘zaro ijtimoiy munosabatlardagi tutgan muhim ahamiyatini ifoda etishi uchun qo‘llanilmoqda. Bayram – turkiycha katta yig‘in, to‘y ma’nolarini anglatadi. Istilohda esa keng nishonlanadigan tantanali kundir. Avloddan-avlodga meros tariqasida o‘tib keladigan bayram an’anaviy bayram deyiladi (masalan, Navro‘z bayrami). Diniy bayramda esa har bir dinning arkonlarida belgilab qo‘yilgan marosimlar nishonlanadi. Qur’oni karim oyatlari va hadisi shariflarda diniy marosim va bayramlar to‘g‘risida ko‘plab ma’lumotlar berilgan.