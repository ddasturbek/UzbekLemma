Suv, tuproq havo va boshqa muhitlardagi zararli mikroorganizmlar yog‘ochning sirti yoki oraliq to‘qimalariga tushsa, yog‘och chiriy boshlaydi. Shuning oldini olish uchun yog‘ochni quruq holda saqlash unga ayrim kimyoyaviy moddalar shimdirish orqali chidamliligini oshirish yoki yog‘och sirtini aliflash, loklash hamda turli bo‘yoqlar bilan bo‘yash kabi usullar qo‘llaniladi. Yog‘och ishqalanishga yaxshi chidamli emas. Shuning uchun turli asbob-uskunalarning ishqalanishiga uchrab ishlaydigan qismlari yog‘ochdan ko‘ra chidamliroq bo‘lgan boshqa materiallardan tayyorlanadi. Yog‘ochning qattiqligi unga boshqa qattiq jismning botishiga qarshilik ko‘rsatish darajasi bilan belgilanadi. Yog‘ochning qattiqligini aniqlashning eng oddiy usuli unga mix qoqib ko‘rishdan iborat. Oddiy mixni qayrag‘och, eman, shamshod, nok, akatsiya kabi qattiq yog‘ochlarga qoqib bo‘lmaydi, tol, terak, qarag‘ay kabi yumshoq yog‘ochlarga qoqiladi. Hamma yog‘och turlari yaxshi yonadigan material hisoblanadi. Shuning uchun yog‘ochdan tayyorlangan maxsulotlarni yong‘indan saqlash choralari ko‘riladi. Ustaxonada yong‘in chiqishiga qarshi xavfsizlik choralarini muntazam bajarib borish shart. Kuzatish usullari yog‘ochning sifatini belgilashda undan tayyorlanadigan buyum kattaligiga mos bo‘lgan sog‘lom qismi bor yoki yo‘qligini aniqlashdan iborat. Yog‘ochning ko‘ndalang va bo‘ylama qismlarini kuzatish orqali uning ichki qismlari chirimaganligi, boshqa turdagi zararlanishga uchramaganligi hamda rangi va guldorligi qanday ekanligi aniqlanadi. Sinab ko‘rish usuli bilan yog‘ochning qattiq-yumshoqligi, zichligi hamda turli tashqi ta’sirlarga chidamliligi aniqlanadi. Yog‘ochning qattiqligini unga o‘zidan qattiq buyumlarning uchini, tig‘ini, qirrasini ma’lum miqdordagi kuchlar bilan botirib ko‘rish orqali aniqlanadi. 7 Yog‘ochning qancha og‘irlikni egilmasdan ko‘tarib tura olishi tajriba yo‘li bilan hamda tegishli hisob-kitoblar orqali aniqlanadi. Bunday tajriba va hisob kitoblar binolarni, imoratlarni qurish uchun qanday yo‘g‘onlikdagi va uzunlikdagi yog‘ochni ishlatish kerakligi aniqlashda yordam beradi. Yog‘ochning sifati uning zax va namligiga, suvda va zararli mikroorganizmlarga hamda yog‘ochni kemiruvchi qurtlarga chidamlilik darajasi bilan ham belgilanadi. Yog‘ochning shunday zararli ta’sirlarga chidamliligini oshirish uchun unga turli kimyoviy hamda ta’biiy moddalar shimdiriladi, loklanadi, bo‘yaladi.
Duradgorlik o‘quv ustaxonalaridagi mashg‘ulotlarda nam yog‘ochlardan buyumlar yasash tavsiya etilmaydi. Shuning uchun ularni dastlab quritish lozim. Ammo ishlab chiqarishda foydalaniladigan yog‘ochlar 8 ma’lum darajada nam bo‘ladi. Suv yog‘och xujayralarining devorchalari orqali singib, ularning ichi va oralariga joylashadi. Xujayra devorchalariga shimilgani suv gigoskopiya suv, xujayralarning ichi va orasiga singan suv erkin tomchi deb ataladi. Yog‘ochning namligi laboratoriya sharoitida asosan ikki usulda uning nam va quritilgan xoldagi oralig‘ini o‘lchash yoki namlikni o‘lchaydigan asbob elektr nam o‘lchagich yordamida aniqlanadi. Yog‘och namligini tortish yo‘li bilan aniqlash uchun taxta yoki gullarning uchidan 0,5 sm qismi kesib tashlanadi, qolgan qismidan 10– 15 mm qalinlikda butoqsiz va biron nuqsonsiz namuna arralab olinadi. Uni tozalab texnik tarozida 20 mg aniqlik bilan tortiladi. So‘ng quritish shkafida 100–1050 C haroratda quritiladi. Namuna birinchi marta olti soatdan so‘ng tortib quritiladi, undan keyingi tortishlar har 2 soatda takrorlanadi. Quritish namunaning og‘irligi o‘zgarmay qolguncha davom etadi. Yog‘ochning namligi undagi suv miqdorining mutloqo quruq yog‘och oralig‘iga yoki zichligiga nisbatan aniqlanib, foizlarda ifodalanadigan kattalikdir. Yog‘och namligini aniqlashning ikkinchi usulida yog‘och namligi nam o‘lchagich yordamida qisqa vaqt ichida aniqlanadi. Asbobning ishlash prinsipi yog‘ochning elektr o‘tkazuvchanligiga asoslanadi. Yog‘ochning namligi qancha yuqori bo‘lsa, u elektr tokini shuncha yaxshi o‘tkazadi. Mutloq quruq yog‘och elektr tokini o‘tkazmaydi. Yog‘och quritilganda avval undagi erkin suv, keyin gigroskopik suv bug‘lanadi. Yog‘ochlar ta’biiy va suniy usullarda masalan ochiq xavoda, ildizda, yopiq xonalarda, maxsus jixozlangan kameralarda qizdirilgan xavo bilan quritiladi. Ochiq xavoda quritish usuli quritilishi lozim bo‘lgan yog‘och materialni ochiq xavoda to‘g‘ri saqlashdan iborat bo‘lib, bunda yog‘och xavo ta’sirida sekin-asta quriydi. Yog‘ochni ta’biiy va sun’iy usulda quritish quyidagi ketma ketlikka asoslangan. Quritilayotgan yog‘och atrofidan, oralaridan esgan issiq quruq yoki shamollatish vaqtida esgan qizdirilgan xavo yoki yog‘och tarkibidagi namlikni olib ketadi. Xavo oqimi qancha kuchli bo‘lsa, yog‘och shuncha tez quriydi. 9 Yog‘ochlarni quritishda quritish rejimi katta ahamiyatga ega, haroratni, namlik va havo oqimini boshqarish bilan yog‘ochning yorilmasdan, tob tashlamasdan qurishini ko‘rish mumkin. Yog‘och materiallarini ta’biy holda quritish va saqlash davlat standartlariga muofiq bajariladi. Tabiiy quritishda yog‘ochlar to‘g‘ri xolda saqlanadi. Bunda: Yog‘och saqlanadigan joy maydonining atrofi va usti nishab bo‘lib, yog‘in - sochin suvlari to‘planmasligi kerak. Yog‘och materiallari tagida va atrofida poyraxa, arra qipig‘i, chirigan tarasha, yoki daraxt po‘stlog‘i va axlat bo‘lmasligi kerak. Yog‘och saqlanadigan ombor yoki imoratlar maydonidan kamida 50 m uzoqlikda bo‘lib, panjara yoki sim to‘siq bilan o‘ralgan bo‘lishi lozim. Yog‘och materiallar maxsus poydevorga o‘rnatilgan taglikka taxlanishi zarur. Ularning shu tarzda taxlangan turi yog‘och g‘arami deb ataladi. Yog‘och g‘aramlari ostiga qo‘yiladigan yog‘och taglik antiseptik moddalar bilan bo‘lishi kerak. Tagliklar yog‘och g‘aramlarning turi, o‘lchamlariga qarab tayyorlanib, balandligi 50 sm dan kam bo‘lmasligi kerak. Bargli daraxtlar yog‘ochlaridan tayyorlangan taxta materiallar yog‘och g‘aramlarga 1,5–2 m, balandligi 8–11 m taxlanadi. Taxtalar orasiga past sifatli taxtalardan qistirma-qo‘yib ketiladi. Taxtalar orasiga qo‘yiladigan pona yog‘och g‘arami osti to‘sinining ustiga bir yo‘nalishda tik joylashtirilib boriladi. Bargli daraxt yog‘ochlaridan tayyorlangan taxtalar yog‘och g‘aramiga 5–10 sm taxlanadi. Yog‘och g‘aramining balandligi, tagligining kengligiga qarab, 6 m dan oshmasligi kerak. Taxtalarning yog‘in – sochin, quyosh ta’siridan saqlash maqsadida yog‘och g‘aramlarning usti past sortli taxtalar bilan nishab qilib yopiladi. Shuningdek, taxtalarni taxlashda yuqori qavatdagi taxtalar pastki qavatdagilarga soya beradigan qilib taxlanadi. Tabiiy quritish materiallarining qalin-yupqaligiga, yog‘och turiga, namligiga, haroratiga, 10 Yog‘ochlarni ta’biiy holda quritish eng oddiy, oson va arzon usulidir. O‘quv ustaxonasida ishlatiladigan yog‘och materiallari ham ko‘pincha tabiiy usulda quritiladi. Buning uchun quritiladigan yog‘och materiallar maktab sharoitiga qarab bostirmalarda, ombor, chordoqlarda maxsus tagliklar ustiga qo‘yib saqlanadi. Qish faslida yog‘och materiallar tezroq qurish uchun ulardan keragi qirqib olinib, o‘quv ustaxonalarida saqlanadi, ba’zan isitish tarmog‘idagi batareyalar ustiga yoki pechkalar yoniga terib qo‘yiladi. Yog‘ochlarni suniy quritish kameralarda olib boriladi. Bu usulda quritiladigan material kameraga terib taxlanadi va issiq xavo yuboriladi. Kamerada quritish ta’biiy quritishga qaraganda qator afzalliklarga ega. Kamerada yog‘och juda qisqa vaqt ichida quriydi va katta maydonlar bo‘lishini talab etmaydi. Kamerada yog‘ochni xoxlagan namlikgacha quritish mumkin. Kamerada haroratning yuqori bo‘lishi tufayli chirituvchi zamburug‘lar rivojlanmaydi. Kamerada quritilishni aniq boshqarish mumkinligi sababli yorilish va tob tashlashning oldini olish mumkin. Haroratning yuqori bo‘lishi natijasida nina bargli yog‘ochning smolasi qotib qolib, u keyinchalik buyum sirtiga chiqmaydi. 
Har bir kishi qo‘lidan kelganicha uy-ro‘zg‘or buyumlarini o‘zi mustaqil yasashni hohlaydi. Uy-ro‘zg‘or buyumlarini tayyorlashda kerak bo‘ladigan homashyo materiallari haqida ham ma’lumotlarga ega. Shunday ekan qo‘limizdan keladigan yoki yasash imkoni mavjub bo‘lgan uy-ro‘zg‘or buyumlarini o‘zimiz o‘z qo‘limiz bilan tayyorlasak yanada qadrliroq bo‘ladi. Kichik hajmdagi uy-ro‘zg‘or buyumlarini tayyorlashda bizga chizmachilik fanidan olgan bilimlarimiz kerak bo‘ladi. O‘lcham olish, olingan o‘lcham asosida buyumni rejalash, arralash, kesish, qirqish va boshqa ishlarni bajarishda esa sabr va qunt, e’tibor talab etadi. 
